<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-055/2016: Kæra til løgtingsins formansskap hin 16. februar 2000 frá táverandi løgmanni, Anfinni Kallsberg, har hesin av órøttum ákærdi undirritaða fyri at bróta tagnarskyldu mína sum næstformaður í Uttanlandsnevnd Løgtingsins</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Heðin Mortensen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/39287" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2016/55">
        <div type="questioner">
          <head rend="bold">
            <persName>Heðin Mortensen<lb /><roleName>løgtingsmaður</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um kæru til løgtingsins formansskap hin 16. februar 2000 frá táverandi løgmanni, Anfinni Kallsberg, har hesin av órøttum ákærdi undirritaða fyri at bróta tagnarskyldu mína sum næstformaður í Uttanlandsnevnd løgtingsins, settur Aksel V. Johannesen, løgmanni, (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Kann løgmaður upplýsa, hvørji stig hann ætlar sær at taka at fáa fram í ljósið, hvat ið hendi, tá landsstýrið, við táverandi løgmanni, Anfinni Kallsberg, á odda, hin 16. februar í 2000 í kæru til løgtingsins formansskap setti fram falskar ákærur móti undirritaða, sum tá var næstformaður í uttanlandsnevnd løgtingsins, um at leka trúnaðarupplýsingar til Dimmalætting.</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s xml:id="euanyyhgks">Málið snýr seg um, at táverandi løgmaður Anfinn Kallsberg tann 16. februar í 2000 ákærdi undirritaða, ið tá var næstformaður í uttanlandsnevnd løgtingsins, fyri at hava likið upplýsingar um skjøl í fullveldismálinum til Dimmalætting, ið vóru stemplað í trúnaði.</s>
          </p>
          <p>
            <s xml:id="oxdbqwacz2">Hóast undirritaði staðiliga gjøgnum advokat mín gjørdi vart við, at eg ikki hevði likið út hesar upplýsingar, men bert í høvuðsheitum sakliga endurgivið tað, sum almenningurin frammanundan var kunnaður um, so slapp eg ongantíð formliga at verja sjónarmið míni; men ákærurnar vórðu heldur ongantíð tiknar aftur.</s>
          </p>
          <p>
            <s xml:id="y2yc4luinn">Táverandi løgtingsformaður, Finnbogi Ísakson, tók málið upp sum eina almenna áminning á tingfólk um at virða trúnaðarskylduna og um avleiðingarnar av at bróta hana, og legði aftur til løgmans at gera av, hvørt ítøkiliga málið skuldi meldast til løgregluna.</s>
            <s xml:id="jjbfdbamsd">Løgmaður gjørdi ikki meira við málið, og tískil hava ákærurnar móti mær staðið opnar líka síðani.</s>
          </p>
          <p>
            <s xml:id="vfu2qjksqs">Eg hoyrdi einki aftur um málið - ikki fyrr enn nú Sjúður Skaale, ið var spunasmiður hjá fullveldissamgonguni í 2000, tá følsku ákærurnar móti mær vórðu settar fram, i bók síni “2000 – tá Føroyar skuldu loysa”  á blaðsíðu 180-184 viðger málið, sum eftirfylgjandi eisini varð viðgjørt í miðlunum.</s>
          </p>
          <p>
            <s xml:id="u4pxmtl4m4">Sjúrður Skaale skrivar m.a., at hann fyri at tálma innlendis mótstøðuna móti fullveldisætlanini var biðin um at leggja eina strategi mótvegis pressuni til rættis.</s>
            <s xml:id="scfbmibhhe">Partur av strategiini var m.a., at hann hin 27. januar 2000 skuldi leka sáttmálaritið, sum landsstýrið hevði gjørt at leggja fyri donsku stjórnina, til Dimmalætting.</s>
          </p>
          <p>
            <s xml:id="oue6fiiamt">Eg gjørdist við hesum eitt amboð í propagandastríðnum hjá landsstýrinum, við at følsk ákæra varð reist móti mær at bróta tagnarskyldu mína, sum limur í Uttanlandsnevndini.</s>
            <s xml:id="qq2jklwo25">Hetta tykist samstundis at vera ein grov villeiðing av Føroya løgtingi.</s>
            <s xml:id="in42wi7ont">Avleiðingarnar av at bróta tagnarskylduna sambært grein 152 í revsilógini eru álvarsligar, og eg kendi meg tí at vera í ein sera álvarsligari støðu av ákærunum hjá táverandi løgmanni.</s>
            <s xml:id="sybtqaggb2">Hóast eg varð ákærdur, vóru eingi prógv nakrantíð løgd fram, men málið varð heldur ongantíð formliga endað, hvat ákærunum móti mær viðvíkir.</s>
          </p>
          <p>
            <s xml:id="qgg2zr6pph">Eg kann nú staðfesta, at eg eri blivin brúktur í einum politiskum spæli.</s>
            <s xml:id="l55j5d7ddt">Eg kann eisini staðfesta, at eg, uttan at vita av tí, tykist at hava verið brúktur í eini taktiskari villeiðing av Føroya løgtingi.</s>
          </p>
          <p>
            <s xml:id="ocvsbp3d2b">Orsøkin til at eg reisi málið nú er, at vit ikki fyrr enn nú byrja at hóma sannleikan um hetta mál.</s>
            <s xml:id="pxevjounul">Eg meti, at talan er um eitt serstakliga prinsipielt mál: Eg haldi ikki, at nakað landsstýri óátalað eigur at sleppa at misbrúka samband sítt við løgtingið á hendan hátt, og óátalað eigur at sleppa at villeiða løgtingið og seta fram álvarsligar, falskar ákærur móti løgtingslimi í sambandi við, at hesin virkar í tænastu løgtingsins, við tí fyri eyga at teppa atfinningarsamar andstøðurøddir ella hunddálka trúvirði løgtingsmanna.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2017-03-13">13. mars 2017</date></hi>
            </dateline>
            <signed rend="center">
              <persName>Heðin Mortensen</persName>
            </signed>
          </closer>
        </div>
      </div>
    </body>
  </text>
</TEI>