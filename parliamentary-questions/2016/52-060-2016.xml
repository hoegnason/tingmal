<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-060/2016: Barnsburðarfarloyvi og barsilspeningur</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Rani Andrasson Skaalum</persName>
            <roleName>løgtingsmaður</roleName>
          </author>
          <ref target="https://www.logting.fo/documents/39297" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2016/60">
        <div type="questioner">
          <head rend="bold">
            <persName>Rani Andrasson Skaalum løgtingsmaður</persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um barnsburðarfarloyvi og barsilspening, settur landsstýrismanninum í samferðslumálum, Hendrik Old, (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s xml:id="qt2qvey432">Heldur landsstýrismaðurin tað vera møguligt at hækka samlaða barnsburðarfarloyvi til foreldur, ið fáa eitt barn, upp í 72 vikur, har tey hava rættindi at brúka tað, sum teimum lystir – tó mamman í minsta lagi 24 vikur og pápin í minsta lagi 4 vikur?</s>
            </item>
            <item xml:id="q2" type="question-item">
              <s xml:id="zc3o2pqgok">Fer landsstýrismaðurin at hækka barsilsgjaldið fyri at tryggja sær, at foreldur ikki eru fyri inntøkumissi, av tí at tey fara í barsil?</s>
            </item>
            <item xml:id="q3" type="question-item">
              <s xml:id="r3pm7qvp7u">Hvat ætlar landsstýrismaðurin at gera fyri at gera upp við tann ójavna í okkara samfelag, at summir pápar ikki hava rætt til barsil við løn?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s xml:id="lo32umiuzf">Eitt barn eigur rættin til bæði síni foreldur, og tað er best fyri barnið, at tey bæði eru hjá tí so leingi sum gjørligt teir fyrstu mánaðirnar.</s>
            <s xml:id="ivbg5yhyy4">Tí er tað umráðandi, at foreldur at barninum sjálvi sleppa at skipa teirra barsil so, at tað gagnar familjuni best.</s>
            <s xml:id="loiwwczcf5">Harumframt er tað umráðandi, at tey kunnu kenna seg trygg fíggjarliga.</s>
          </p>
          <p>
            <s xml:id="esk6myvw6r">Nógvir pápar í dag hava bert rætt til barsil uttan løn.</s>
            <s xml:id="preennlvsj">Í tí privatu vinnuni er ikki óvanligt, at arbeiðsgevarin ger eina avtalu við viðkomandi pápa og fær endurgjald frá Barsilsskipanini.</s>
          </p>
          <p>
            <s xml:id="gydqnshtxs">Er talan um t.d. ein lærara, tá hevur tað tó sannlíkt eitt fíggjarligt tap við sær í mun til Ainntøku og pensjón.</s>
            <s xml:id="ef6wwb46ct">Hetta ger seg sannlíkt eisini galdandi fyri tær mammur, sum í dag velja at leingja teirra barsil út yvir tær vikurnar, ið viðkomandi sáttmáli ásetir.</s>
          </p>
          <p>
            <s xml:id="pfblzyajcf">Tað er harmiligt, at tað skal vera ein fíggjarlig avbjóðing at fáa børn.</s>
            <s xml:id="lup7iqermy">Tað eigur ikki at vera nøkur avbjóðing at hækka útgjaldið úr Barsilsgrunninum so mikið, at tað samsvarar við grundlønina hjá einum lærara ella námsfrøðingi umframt pensjón og frítíðarískoyti ella frítíðarløn.</s>
            <s xml:id="vcuo75jbbi">Byrjunarlønin, um eg havi lisið lønartalvuna rætt, hjá einum námsfrøðingi og einum lærara er ávikavist kr. 25.423,01 (lønarstig 11) og kr. 25.560,49 (lønarstig 18.1) umframt frítíðarískoyti og pensjón.</s>
          </p>
          <p>
            <s xml:id="xljdyonx6u">Útgjaldið er nú sambært løgtingslóg nr. 48 frá 3. apríl 2001 um Barsilsskipan § 13, at barsilspeningur er 100% av útrokningargrundarlagnum sbrt. § 12 tó soleiðis, at barsilspeningur ikki kann verða meira enn kr. 25.000 um mánaðin.</s>
            <s xml:id="h4tiewvsux">Tá er talan um kr. 25.000 um mánaðin, íroknað frítíðarløn á 12%, men uttan pensjón.</s>
            <s xml:id="ojfhlw4gmj">Hetta kundi møguliga verið hækkað upp í kr. 30.000 um mánaðin umframt pensjón og frítíðarískoyti ella frítíðarløn.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2017-03-15">15. mars 2017</date></hi>
            </dateline>
            <signed rend="center">
              <persName>Rani Andrasson Skaalum</persName>
            </signed>
          </closer>
        </div>
      </div>
    </body>
  </text>
</TEI>