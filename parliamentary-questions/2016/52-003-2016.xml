<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-003/2016: Fíggjarligt váðaráð</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-11-03"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bill Justinussen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/39182"/>
          <note type="source_format">PDF document, machine-readable text</note>
          <date when="2016-08-11"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2016/3">
        <pb n="1"/>
        <div type="questioner">
          <head rend="bold">
            <persName>Magnus Rasmussen<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um fíggjarligt váðaráð, settur Kristinu Háfoss landsstýrismanni <lb/>í fíggjarmálum (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="uvwwt4dwpm">Hvørji lond í Europa – umframt Danmark - hava einsæris valt, at halda eyga við systemiskum fíggjarligum váðum við at stovna fíggjarlig váðaráð, eins og ætlanin er at gera tað í Føroyum?</s>
            </item>
            <item xml:id="q2" type="question-item">
              <s xml:id="d6u56pdvdx">Hvørji amboð eru í hondunum á føroyskum myndugleikum – umframt tey, sum eru í hondunum á danska fíggjareftirlitinum - at handfara systemiskar váðar?</s>
            </item>
            <item xml:id="q3" type="question-item">
              <s xml:id="qh5xpivsdu">Eru føroyskir peningastovnar, sum eru undir donskum fíggjareftirliti, umfataðir av arbeiðnum hjá Føroya váðaráði ella Det danske risikoråd?</s>
            </item>
            <item xml:id="q4" type="question-item">
              <s xml:id="jdwpgqelps">Um Føroya váðaráð sum makroprudentiellur myndugleiki mælir myndugleikunum til at økja um kapitalkrøvini til peningastovnar, hvør myndugleiki kann tá seta hesi krøv til peningastovnarnar?</s>
            </item>
            <item xml:id="q5" type="question-item">
              <s xml:id="o6lgdxfh4t">Er fyrimyndin fyri Føroya váðaráði European Systemic Risk Board, ESRB – og kann yvirskipaða uppgávan at greina systemiskar fíggjarligar váðar í øllum ES við sínum 508.200.000 íbúgvum samanberast við uppgávuna at greina systemiskar fíggjarligar váðar í Føroyum við sínum sløku 50.000 íbúgvum?</s>
            </item>
            <item xml:id="q6" type="question-item">
              <s xml:id="vxgnygbpdl">Hvussu er talan um eitt nýtt málsøki, tá eitt samt Løgting, herundir eisini núverandi landsstýriskvinna í fíggjarmálum, 5. desembur 2014 hevur samtykt løgtingsmál nr. 41 og harvið lóggivið fyri myndugleikanum hjá Det danske risikoråd í Føroyum?</s>
            </item>
            <item xml:id="q7" type="question-item">
              <s xml:id="oamgxu2m7f">Um lógaruppskotið verður samtykt, er tá talan um, at málsøkið reelt er yvirtikið?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="lo3kgynvxs">Landsstýriskvinnan hevur lagt fyri Løgtingið tingmál nr. 8/2016: Uppskot til løgtingslóg um Landsbanka Føroya og Føroya váðaráð.</s>
            <s xml:id="ouq4fxp5nf">Sum orsøk til, at uppskotið er lagt fram, verður upplýst, at eitt úrslit av seinastu fíggjarkreppuni var, at: “... <hi rend="italic">flestu lond styrktu yvirskipaða fíggjarliga eftirlitið í samfelagnum, og settu eisini á stovn tvørgangandi fíggjarlig váðaráð, ið skuldu tryggja</hi>...”.</s>
            <s xml:id="f7yyffrr3z">Tá hetta uppáhald verður brúkt sum grundgeving fyri, at Føroyar eisini skulu hava egið fíggjarligt váðaráð, er neyðugt at fáa at vita, um og hvussu “flestu lond” ítøkiliga hava skipað hesi viðurskifti.</s>
          </p>
          <p>
            <s xml:id="llzl66mb7a">Føroyar hava ikki egið fíggjareftirlit.</s>
            <s xml:id="kyt5ldqksk">Hesin veruleiki avmarkar í stóran mun teir møguleikar, sum føroyskir myndugleikar hava at handfara óstøðug viðurskifti á fíggjarmarknaðinum.</s>
            <s xml:id="x5nr2ranw3">Ein av grundgevingunum fyri at lata 2 umboð fyri danska <pb n="2"/> fíggjareftirlitið vera partur av Det danske risikoråd er júst, at týðandi amboð at handfara systemiskar váðar liggja í hondunum á fíggjareftirlitinum.</s>
            <s xml:id="trrhg6okmw">Hesi amboð hava føroyskir myndugleikar ikki.</s>
          </p>
          <p>
            <s xml:id="eavceb54ty">Ivi er um myndugleikabýtið.</s>
            <s xml:id="joswz3ievo">Føroyskir peningastovnar eru undir donskum fíggjareftirliti.</s>
            <s xml:id="zum7bkcef6">Eitt einmælt Løgting hevur harumframt 5. desembur 2014 samtykt, at lóg um Det danske risikoråd skal galda fyri Føroyar.</s>
            <s xml:id="sismqqvi7h">Viðkomandi er at spyrja, um lítla landið Føroyar skal hava tvey váðaráð – eitt føroyskt og eitt danskt – samstundis sum fleiri lond í Europa ikki enn hava stovnað egið fíggjarligt váðaráð.</s>
          </p>
          <p>
            <s xml:id="ixa3ljjxhb">Tað hevur týdning at fáa greiðu á, um føroyskir myndugleikar kunnu áleggja føroyskum peningastovnum hækkað kapitalkrøv.</s>
            <s xml:id="lpor2r6wav">Fíggjarøkið er ikki yvirtikið málsøki, og eru føroyskir peningastovnar tí ikki undirlagdir føroyskum myndugleika.</s>
          </p>
          <p>
            <s xml:id="poxiyjoujg">Upplýst verður í uppskotinum, at talan er um nýtt málsøki.</s>
            <s xml:id="yr47fxnst7">Spurningurin er, um landsstýriskvinnan sigur satt fyri Løgtinginum, tá eitt samt Løgting, íroknað alt Tjóðveldi á Løgtingi, tann 5. des. 2014 hevur samtykt, at hetta málsøkið skal umsitast av Det danske risikoråd.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2016-08-11">11. august 2016</date></hi>
            </dateline>
            <signed rend="center">
              <persName>Bill Justinussen</persName>
            </signed>
          </closer>
        </div>
      </div>
    </body>
  </text>
</TEI>