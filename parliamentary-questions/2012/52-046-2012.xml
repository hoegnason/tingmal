<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-046/2012: Hækkað barnagjald og a-inntøka hjá barninum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-14" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristianna Winther Poulsen</persName>
            <roleName>løgtingskvinna</roleName>
          </author>
          <ref target="https://www.logting.fo/documents/30900" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2012/46">
        <div type="questioner">
          <head rend="bold">
            <persName>Kristianna Winther Poulsen<lb /><roleName>løgtingskvinna</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um hækkað barnagjald og a-inntøku hjá barninum, settur Jørgen Niclasen, landsstýrismanni í fíggjarmálum, (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Hvør er fatanin hjá landsstýrismanninum um, at hækkaða barnagjaldið, sum foreldur, ið búgva saman við barninum, fáa frá tí av foreldrunum, sum ikki býr saman við barninum, skal fara ígjøgnum p-talið hjá barninum?</s>
            </item>
            <item xml:id="q2" type="question-item">
              <s>Hvørjar lógarbroytingar skulu til, fyri at hækkað barnagjald ikki verður mótroknað í fríkortinum hjá barninum, tá ið barnið vinnur skattskyldugan pening?</s>
            </item>
            <item xml:id="q3" type="question-item">
              <s>Ætlar landsstýrismaðurin at gera broytingar, so at hækkaða barnagjaldið ikki verður mótroknað í fríkortinum hjá barninum, sum býr saman við tí av foreldrunum, ið fær hækkað barnagjald?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Umframt mánaðarliga barnagjaldið, sum støk og sundurlisin foreldur, ið búgva saman við børnunum, fáa frá tí av foreldrunum, sum ikki býr saman við børnunum, eru nøkur foreldur, sum fáa hækkað barnagjald.</s>
          </p>
          <p>
            <s>Sambært Ríkisumboðnum, sum umsitur hækkaða barnagjaldið, vóru 28 mál í 2012, har barnagjald, hægri enn vanliga gjaldið, varð ásett.</s>
            <s>Talan var um 50 børn.</s>
            <s>Í øllum málunum var tað pápin, ið rindaði mammuni hækkað barnagjald.</s>
          </p>
          <p>
            <s>Hækkaða barnagjaldið verður goldið sum A-inntøka hjá barninum.</s>
            <s>Avleiðingin av hesum er, at tá ið hálvvaksna barnið fær sær eitt arbeiði eftir skúlatíð, er stórur partur av fríkortinum, sum er 30.000 krónur, brúktur.</s>
          </p>
          <p>
            <s>So meðan javnaldrarnir kunnu arbeiða og vinna pening upp til 30.000 krónur, sum fríkortið loyvir, er fríkortið hjá teimum børnum, sum ofta búgva í húsarhaldi við einari inntøku, brúkt, tí at pápin, sum ikki býr saman við barninum, hevur rindað mammuni hækkað barnagjald.</s>
            <s>Hetta merkir, at hesi børnini hava verri møguleikar at vinna pening enn flestallir javnaldrar.</s>
          </p>
          <p>
            <s>Tað er ikki rímiligt at revsa børn, hvørs mamma tekur ímóti hækkaðum barnagjaldi til húsarhaldið, við, at fríkortið verður brúkt upp av hesum hækkaða barnagjaldi.</s>
            <s>Neyðugar lógarbroytingar eiga at verða gjørdar, so at hækkað barnagjald ikki verður mótroknað fríkortinum á 30.000 krónur hjá barninum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2013-04-29">29. apríl 2013</date></hi>
            </dateline>
            <signed rend="center">
              <persName>Kristianna Winther Poulsen</persName>
            </signed>
          </closer>
        </div>
      </div>
    </body>
  </text>
</TEI>