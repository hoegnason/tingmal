<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Ískoytisútbúgving til bachelor hjá sjúkrarøktarfrøðingum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Sirið Stenberg</persName>
            <roleName>løgtingskvinna</roleName>
          </author>
          <ref target="https://www.logting.fo/documents/30833"/>
          <note type="source_format">PDF document, machine-readable text</note>
          <date when="2012-09-20"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2012/13">
        <div type="questioner">
          <head rend="bold">
            <persName>Sirið Stenberg<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um ískoytisútbúgving til bachelor hjá sjúkrarøktarfrøðingum, settur Karsten Hansen, landsstýrismanni, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="pppry2yq2e">Hvørjar ætlanir hevur landsstýrismaðurin í heilsumálum um at gjalda uppstiganina til bachelor hjá sjúkrarøktarfrøðingunum?</s>
            </item>
            <item xml:id="q2" type="question-item">
              <s xml:id="m2m5sx3bxo">Kann landsstýrismaðurin greiða frá, hvønn útugvingarpolitikk Heilsumálaráðið hevur, tá ið tað snýr seg um eftir- og víðariútbúgving?</s>
            </item>
            <item xml:id="q3" type="question-item">
              <s xml:id="eavujmwfxc">Metir landsstýrismaðurin tað vera eina nøktandi skipan, at nakrir fakbólkar fáa uppstiganina til bachelor goldna, meðan aðrir mugu gjalda sjálvir?</s>
            </item>
            <item xml:id="q4" type="question-item">
              <s xml:id="quhlnfas6u">Vil landsstýrismaðurin virka fyri at fáa henda ójavna millum fakbólkar burtur?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="k7rijn3f6z">Landsstýrismaðurin í mentamálum hevur í svari upp á skrivligan fyrispurning frá undirritaðu víst á, at hann ikki er arbeiðsgevari hjá sjúkrarøktarfrøðingum, og at Mentamálaráðið tískil ikki eigur at gjalda ískoytisútbúgvingina hjá sjúkraøktarfrøðingunum.</s>
          </p>
          <p>
            <s xml:id="hzgnh4qboj">Seinastu árini eru útbúgvingarnar hjá sjúkrarøktarfrøðingum, námsfrøðingum og lærarum uppstigaðar á bachelor støði.</s>
            <s xml:id="ai4twatdyd">Hetta verður av teimum flestu mett sum eitt útbúgvingarligt framstig, og gevur hesum fakbólkum góðar møguleikar at útbúgva seg víðari, umframt at arbeiða meira vísindaligt.</s>
          </p>
          <p>
            <s xml:id="gcws6ac36h">Landsstýrismaðurin, Bjørn Kalsø, sum hevur útbúgvingarmál um hendi, hevur í svari víst undirritaðu á, at hann sum landsstýrismaður ikki er arbeiðsgevari hjá sjúkrarøktarfrøðingunum, og tí ikki eigur málið.</s>
            <s xml:id="eo4qmsijbx">Hinvegin metir Bjørn Kalsø, at hann sum arbeiðsgevari hevur ábyrgdina av uppstiganini hjá lærarum, tí hann í tí førinum er arbeiðsgevari.</s>
            <s xml:id="i2fcxtxhal">Mentamálaráði hevur sostatt meldað greitt út hvønn útbúgvingarpolitikk teir hava.</s>
            <s xml:id="llirt4iteh">Tí hevði verið gott at fingið greiðu á viðurskiftunum hjá sjúkrarøktarfrøðingunum.</s>
          </p>
          <p>
            <s xml:id="bmbsspxrv6">Í dag er stórur ójavni millum sjúkrarøktarfrøðingar, sum útbúgva seg til bachelor.</s>
            <s xml:id="kjnp3qqikw">Treytirnar at útbúgva seg eru sera ójavnar, bæði millum fakbólkarnar og innanhýsis í fakbólkunum.</s>
            <s xml:id="duf7ikzkqa">Onkur fær skeiðsgjaldið goldið, onkur fær frí við løn, onkur betalir alt sjálvur, onkur fær ferðaendurgjald o.s.fr.</s>
            <s xml:id="wlusmpdrjh">Hetta má metast sum ein sera óheppin gongd í útbúgvingarpolitikkinum.</s>
          </p>
          <p>
            <s xml:id="bvl2udw7bn">Sum skilst, so hevur uppstiganin hjá sjúkrarøktarfrøðingunum verið til viðgerðar í Mentamálráðnum í fleiri ár.</s>
            <s xml:id="e6rpd5r565">Tá ið sjúkrarøktarfrøðingarnir fingu bachelorstigið inn í sáttmálan í 2007, var avtalan, at Mentamálaráðið skuldi bjóða útbúgvingina út.</s>
            <s xml:id="u5lbysanpw">Lønin, sum næmingarnir á sjúkrarøktarfrøðisskúlanum høvdu fingið, fall burtur, og lesandi komu frameftir upp í skipanina við lestrarstuðli.</s>
            <s xml:id="bi5e3vwn2s">Av tí at tey, sum í dag útbúgva seg til sjúkrarøktarfrøðing, lærara og námsfrøðing, vera útbúgvin bachelor, er trupulleikin við uppstiganini ein avmarkaður trupulleiki.</s>
            <s xml:id="vffu7dugab">Tað snýr seg um, at tey, sum framvegis hava gomlu útbúgvingina, fáa høvi at útbúgva seg á jøvnum føti við tey, sum eru bachelorar, tí starvsøkið er eins.</s>
          </p>
          <p>
            <s xml:id="fpipyk3uvu">Tá ið heilsuhjálparaútbúgvingin bleiv sett á stovn, fingu allar heimahjálpir møguleika at útbúgva seg til heilsuhjálpara við løn, so tann skipanin var eins fyri øll.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2012-09-20">20. september 2012</date></hi>
            </dateline>
            <signed rend="center">
              <persName>Sirið Stenberg</persName>
            </signed>
          </closer>
        </div>
      </div>
    </body>
  </text>
</TEI>