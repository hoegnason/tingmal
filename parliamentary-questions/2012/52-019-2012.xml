<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-019/2012: Talgilt undirskriftaskipan</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-15"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Janus Rein</persName>
            <roleName>løgtingsmaður</roleName>
          </author>
          <!-- <ref target="https://www.logting.fo/documents/30845"/> -->
           <ref target="https://www.logting.fo/documents/30846"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2012/19">
        <pb n="2"/>
        <div type="questioner">
          <head rend="bold">
            <persName>Janus Rein<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
            <!-- TODO: mention that the original file was curropted and I could not get the original title of the question! -->
          <head rend="bold">Fyrispurningur um talgilda undirskriftaskipan, settur Johan Dahl, landsstýrismanni, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
            <!-- question items recovered from: https://www.logting.fo/documents/30846 (the response to the question) -->
          <list type="ordered">
            <item xml:id="q1" type="question-item">
              <s>Hvør er talgilda undirskriftaskipanin, ið vit skulu nýta í Føroyum?</s>
            </item>
            <item xml:id="q2" type="question-item">
              <s>Nær væntar landsstýrismaðurin í vinnumálum, at talgilda undirskriftaskipanin verður klár at taka í nýtslu í Føroyum?</s>
            </item>
            <item xml:id="q3" type="question-item">
              <s>Hvør stovnur ella fyritøka framleiðir skipanina til elektronisku undirskriftina?</s>
            </item>
            <item xml:id="q4" type="question-item">
              <s>Hvat er kostnaðurin av eini slíkari skipan, og hvør ber henda kostnað?</s>
            </item>
            <item xml:id="q5" type="question-item">
              <s>Hvat verður árligi rakstrarkostnaðurin av eini slíkari skipan, og hvør ber henda kostnað?</s>
            </item>
            <item xml:id="q6" type="question-item">
              <s>Um tað almenna skal bera nakran av omanfyri nevndu kostnaðum, er so peningur settur av til hetta á komandi fíggjarlóg og komandi árini annars?</s>
            </item>
            <item xml:id="q7" type="question-item">
              <s>Hvør innritingar- og undirskriftarskipan verður at nýta til Borgaragluggan, ið TAKS nú sigur seg hava ætlan um at menna?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar</head>
          <p>
            <s>Tingmál nr. 147/2008 um elektroniskar undirskriftir varð endaliga samtykt við 3. viðgerð í Løgtinginum tann 12. mai 2009.</s>
            <s>Hetta er nú løgtingslóg nr. 74 frá 25. mai 2009 um elektroniskar undirskriftir.</s>
            <s>Elektroniska undirskriftin hevur sostatt verið ávegis í 3½ ár í landsstýrinum.</s>
            <s>Í veruleikanum er hetta ikki nakað nýtt, tey flestu londini hava slíka skipan, so tí er áhugavert at frætta, nær elektroniska undirskriftin kemur at virka í Føroyum, og hvør skipanin verður.</s>
          </p>
          <p>
            <s>Tann 5. oktober 2012 hoyrdu vit landsstýrismannin í vinnumálum siga í Kringvarpinum, at arbeiðið við talgildari undirskriftaskipan var komið somikið áleiðis, at væntandi varð arbeiðið liðugt ein mánað seinni, tvs. fyrst í november.</s>
            <s>Hetta var eftir, at TAKS tann 4. oktober 2012 eisini hevði verið at hoyrt í Kringvarpinum og hótt við at gera egnu skipan, um ikki almenna føroyska skipanin skjótt fór at virka.</s>
            <s>Nú eru vit komin út í miðan desember, og tí kundi verið áhugavert at fingið at vitað, hvør loysnin til talgildar undirskriftir er.</s>
          </p>
          <p>
            <s>Í Danmark verður talgilda undirskriftaskipanin NemId nýtt, og tað hevur verið at hoyrt, at tað møguliga er henda skipanin, ið ætlanin er at taka í nýtslu í Føroyum.</s>
            <s>Eisini hevur verið at hoyrt, at onkur føroysk skipan møguliga finst.</s>
            <s>Undirritaði ynskir tí at hoyra frá landsstýrismanninum í vinnumálum, hvørja loysn ætlanin er at nýta í Føroyum.</s>
          </p>
          <p>
            <s>Í farnu viku hoyrdust so tey tíðindi, at TAKS fer at bjóða út arbeiðið at menna ein borgaraglugga, har borgarin skal sleppa at avgreiða øll síni viðurskifti við TAKS á netinum.</s>
            <s>Fyri at hesin borgaragluggi kann nýtast, er allarhelst neyðugt við einhvørjari innritingarskipan og/ella talgildari undirskriftaskipan.</s>
            <s>Landsstýrismaðurin í vinnumálum var tann 5. oktober endurgivin fyri at siga, at <pb n="2"/> tað kom ikki upp á tal, at TAKS sleppur at gera egnu innritingarskipan, tí er eisini áhugavert at fáa vita, hvør innritingarskipanin verður at nýta til borgaragluggan.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <!-- signature date recovered from metadata -->
                <name type="place">Á Løgtingi</name>, <date when="2012-12-13">13. desember 2012</date></hi>
            </dateline>
            <signed rend="center">
              <persName>Janus Rein</persName>
            </signed>
          </closer>
        </div>
      </div>
    </body>
  </text>
</TEI>