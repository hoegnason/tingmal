<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-037/2012: Viðlíkahald av samferðsluhavnum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-14" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Páll á Reynatúgvu</persName>
            <roleName>løgtingsmaður</roleName>
          </author>
          <ref target="https://www.logting.fo/documents/30878" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2012/37">
        <div type="questioner">
          <head rend="bold">
            <persName>Páll á Reynatúgvu<lb /><roleName>løgtingsmaður</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um viðlíkahald av samferðsluhavnum, settur Kára P. Højgaard, landsstýrismanni, (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Verða regluligar kanningar gjørdar av samferðsluhavnunum í Føroyum?</s>
            </item>
            <item xml:id="q2" type="question-item">
              <s>Eru støðumetingar tøkar hjá almenninginum og hvar?</s>
            </item>
            <item xml:id="q3" type="question-item">
              <s>Eru grótkastini, sum verja samferðsluhavnina í Skopun, í tryggum og nøktandi standi?</s>
            </item>
            <item xml:id="q4" type="question-item">
              <s>Er grótkastið, sum verjir pierin á Bergi minkað, og hvussu nógv er eftir av tí?</s>
            </item>
            <item xml:id="q5" type="question-item">
              <s>Ætlar landsstýrismaðurin at gera grótkastið av nýggjum?</s>
            </item>
            <item xml:id="q6" type="question-item">
              <s>Hvør er kostnaðurin av at dagføra grótkastini, sum verja Skopunar Havn?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar</head>
          <p>
            <s>Í sambandi við, at fullveldislandsstýrið fyrireikaði og bygdi Teistan, vóru eisini framdar stórar útbyggingar av havnaløgunum í Skopun og á Gomlu Rætt.</s>
            <s>Umframt nýggjar ferjulegur, havnaportur og útbyggingar av pierum á Lítlaskeri og á Bergi, vóru eisini gjørdir verjugarðar og grótkøst fyri at verja móti nógva briminum og uppganginum, sum kann vera av brimi í Skopun.</s>
          </p>
          <p>
            <s>Júst grótkastini krevja eftirlit og viðíkahald fyri framhaldandi at vera tann trygdin og verjan av samferðsluhavnunum, sum vit ynskja og krevja sum samfelag.</s>
          </p>
          <p>
            <s>Siglandi dagliga um pierin á Bergi, eins og nógv onnur sandoyggjafólk, so gongur sjón fyri søgn, at serliga grótkastið/verjugarðurin, sum skal verja móti brimi á Bergi, er nærum burtur.</s>
            <s>Júst hettar grótkastið var ætlað sum evsta trygdin fyri, at ikki óløgir skulu bróta inn á innsiglingina og pollin.</s>
            <s>Ella í so lítlan mun sum gjørligt.</s>
          </p>
          <p>
            <s>Regulariteturin hjá Teistanum hevur verið versnandi seinnu árini.</s>
            <s>Nógvar orsøkir eru til tess.</s>
            <s>Serliga maskintrupulleikar hava gjørt seg galdandi, men spurningurin er, um ikki brimið hevur fingið bøttar fortreytir at órógva siglingina hjá Teistanum.</s>
          </p>
          <p>
            <s>Uttan á nakran hátt at vera fakmaður á økinum, so hava onnur, sum kenna viðurskiftini til lítar, upplýst, at nógv er máað burturav grótkastinum á Bergi og møguliga eisini av grótkastinum, sum verjir sjálva samferðsluhavnina í Skopun.</s>
          </p>
          <p>
            <s>Tí verða hesir spurningar settir landsstýrismanninum í havna- og samferðslumálum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2013-03-20">20. mars 2013</date></hi>
            </dateline>
            <signed rend="center">
              <persName>Páll á Reynatúgvu</persName>
            </signed>
          </closer>
        </div>
      </div>
    </body>
  </text>
</TEI>