<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Andsøgn millum førda skattapolitikkin hjá samgonguni og áheitan á kommunur um at veita skattalætta til láglønt</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristina Háfoss</persName>
            <roleName>løgtingskvinna</roleName>
          </author>
          <ref target="https://www.logting.fo/documents/30868"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2012/30">
        <div type="questioner">
          <head rend="bold">
            <persName>Kristina Háfoss<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um andsøgn millum førda skattapolitikkin hjá samgonguni og áheitan á kommunur um at veita skattalætta til láglønt, settur Kaj Leo Holm Johannesen, løgmanni, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="ymy73msgyk">Hví heitir løgmaður á kommunurnar um at lækka skattin hjá lágløntum, tá løgmaður og samgongan gera beint tað øvugta?</s>
            </item>
            <item xml:id="q2" type="question-item">
              <s xml:id="r5xtaqhefm">Hví hava løgmaður og samgongan júst nú lagt lógaruppskot fyri Løgtingið um enn eina lækking í marginalskattinum hjá teimum við allar hægstu inntøkunum í Føroyum?</s>
            </item>
            <item xml:id="q3" type="question-item">
              <s xml:id="v5jd42np3p">Hvussu stórur partur av flatskattalættanum (mió. kr. samanlagt og samlaður %- partur) varð latin føroyingum við inntøkum yvir 20.000 um mánaðin, og hvussu stórur partur av flatskattalættanum varð latin føroyingum við inntøkum undir 20.000 um mánaðin?</s>
            </item>
            <item xml:id="q4" type="question-item">
              <s xml:id="bu4gcllg5q">Er løgmaður samdur í, at um kommunurnar ikki høvdu mist tey 40% av framtíðar pensjónsskattainntøkunum, sum samgongan tók frá teimum, so høvdu fyritreytirnar fyri at lækka kommunuskattin hjá lágløntum verið munandi betur?</s>
            </item>
            <item xml:id="q5" type="question-item">
              <s xml:id="p4psbvsfsv">Metir løgmaður framhaldandi, at tað var rætt at taka framtíðar pensjónsskatta- inntøkur frá kommununum í sambandi við forskattingina av pensjónum?</s>
            </item>
            <item xml:id="q6" type="question-item">
              <s xml:id="uhhycdqukh">Fer kommunuskatturin ikki at økjast og harvið skattatrýstið á lægstløntu at hækka, um løgmaður og samgongan leggja eldraøkið út til kommunurnar?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="ydwm726pgs">Tað vakti ómetaliga stóra undran, at lesa fráboðan løgmans, har hann heitir á kommunurnar um at lækka skattin hjá teimum við lágum lønum.</s>
            <s xml:id="p7ntkhuqgn">Tí hetta hendir samstundis, sum løgmaður og samgongan sjálvi gera beint tað øvugta.</s>
            <s xml:id="rwoidjynhh">Løgmaður og samgongan hava:</s>
            <list xml:id="esg8tvkjxx" type="bulleted">
              <item>
                <s xml:id="c27o2gs25r">Umlagt skattaskipanina soleiðis, at hon er munandi minni progressiv og harvið leggur lutfalsliga størri part av skattinum á láglønt.</s>
              </item>
              <item>
                <s xml:id="kqq3m5k7xh">Veitt flatskattalætta á 300 mió. kr. til tann partin av føroyingum, ið hava hægru inntøkurnar.</s>
              </item>
              <item>
                <s xml:id="crrn3ao5sl">Sent pensjónsskattarokning til allar føroyingar - serliga pensjónsskattahækking til láglønt.</s>
              </item>
              <item>
                <s xml:id="d7zm5mrwqt">Nú í mars 2013 lagt enn eitt uppskot fyri Løgtingið, ið skal lækka marginalskattin hjá teimum við allar hægstu lønunum.</s>
                <s xml:id="l7hf3xjsrs">Hetta verður gjørt við at fara frá, at skattaloftið er 50% fyri kommunu- og landsskatt samanlagt, so verður skattaloftið nú 50% fyri kommunu- og landsskatt og kirkjuskatt samanlagt. Men samgongan hevur ikki bara givið fyrst og fremst háløntum skattalætta, hon hevur eisini tikið stóran part av framtíðar inntøkugrundarlagnum frá kommununum.</s>
              </item>
            </list>
          </p>
          <p>
            <s xml:id="plgrlhec5c">Áðrenn forskattingin av pensjón varð sett í verk, fingu kommunurnar umleið $40 %$ av øllum pensjónsskattainntøkum, men núverandi samgongan og løgmaður hava avgjørt at taka allar hesar inntøkur frá kommununum.</s>
            <s xml:id="mntc2iin6g">Tí við forskattingini av pensjónum valdi samgongan eisini, at $100 %$ av pensjónsskattainntøkunum frameftir skulu verða latnar landinum.</s>
          </p>
          <p>
            <s xml:id="mxg2zdowem">Harvið hava kommunurnar mist allar pensjónsskattainntøkur frá pensjónsinngjøldum frá 1. januar 2012.</s>
            <s xml:id="fuuaixkip6">Hetta merkir, at so hvørt sum talið av pensjónistum fer at økjast í kommununum kring landið, so fara kommunurnar at missa inntøkur, tí pensjónistarnir skulu ongan skatt rinda (tí pensjónin er forskattað) og kommunurnar fáa 0% av forskattaðu pensjónunum.</s>
          </p>
          <p>
            <s xml:id="zwgvfixkwt">Bara í 2012 merkir hetta, at kommunurnar hava mist 85,2 mió. kr. til landskassan.</s>
            <s xml:id="wqhmttjbdz">Tí 213 mió. kr. vórðu rindaðar í forskattaðum pensjónsskatti í 2012, og 40% av hesum áttu kommunurnar eftir lógini áðrenn 1. januar 2012.</s>
          </p>
          <p>
            <s xml:id="lsinftnr55">Hetta hevur í stóran mun undirgravað møguleikarnar hjá kommununum fyri í enn størri mun at kunna veita tær tænastur, ið eru neyðugar, og at kunna veita møguligar skattalættar.</s>
          </p>
          <p>
            <s xml:id="ei2kazhv66">Samanumtikið er ómetaliga trupult at skilja, at løgmaður heitir á kommunurnar um at lækka skattin hjá lágløntum, samstundis sum hann og samgongan hava lagt eyka byrðar á láglønt, latið søguliga stórar skattalættar til tann partin av føroyingum, ið hava hægri inntøkur - og tikið framtíðar pensjónsskattainntøkur frá kommununum.</s>
            <s xml:id="mwj6o3b7lr">Fyri at fáa lýst, hvat liggur aftan fyri hesa fráboðan løgmans, verða hesir spurningar settir.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2013-03-15">15. mars 2012</date></hi>
            </dateline>
            <signed rend="center">
              <persName>Kristina Háfoss</persName>
            </signed>
          </closer>
        </div>
      </div>
    </body>
  </text>
</TEI>