<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-055/2012: Kappingaravlagandi flutningur hjá Strandferðsluni</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-14" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bjarni Djurholm</persName>
            <roleName>løgtingsmaður</roleName>
          </author>
          <ref target="https://www.logting.fo/documents/30916" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2012/55">
        <div type="questioner">
          <head rend="bold">
            <persName>Bjarni Djurholm<lb /><roleName>løgtingsmaður</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um kappingaravlagandi flutning hjá Strandferðsluni, settur Johan Dahl, landsstýrismanni, (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Er Strandferðslan farin undir serflutning av maskinum við síðulyftaranum, sum keyptur varð at flyta fisk millum Hvalba og Tvøroyri?</s>
            </item>
            <item xml:id="q2" type="question-item">
              <s>Átekur Strandferðslan sær at hava serflutning við síðulyftaranum fyri Landsverk?</s>
            </item>
            <item xml:id="q3" type="question-item">
              <s>Hvørjar uppgávur annars átekur Strandferðslan sær við síðulyftaranum (burtursæð frá fiskaflutninginum nevndur í sprn. 1)?</s>
            </item>
            <item xml:id="q4" type="question-item">
              <s>Hvussu stór eru gjøldini fyri síðulyftaran, sum Strandferðslan tekur fyri serflutningin av maskinum?</s>
            </item>
            <item xml:id="q5" type="question-item">
              <s>Er kostnaðurin fyri at leiga síðulyftaran í samsvari við veruliga kostnaðin fyri tænastuna, íroknað avskrivingar v.m.?</s>
            </item>
            <item xml:id="q6" type="question-item">
              <s>Hvussu verða flutningsgjøldini fyri síðulyftaran roknað út?</s>
            </item>
            <item xml:id="q7" type="question-item">
              <s>Tá Strandferðslan hevur fingið flutningsuppgávur við síðulyftaranum, hevur tað so verið í fríari kapping við tey, sum kunnu veita samsvarandi tænastur?</s>
            </item>
            <item xml:id="q8" type="question-item">
              <s>Heldur landsstýrismaðurin, at flutningur við almennum rakastrargøgnum kann góðtakast uttan útboð av tænastuni, tá tað er greitt, at onnur hava førleikar at fremja sama flutning?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Fyri nakað av tíð síðani keypti Strandferðslan síðulyftara at koyra bingjur við ímillum Hvalba og Tvøroyri.</s>
            <s>Tá var grundgevingin, at hetta var neyðugt, tí at privat vinnurekandi neyvan fóru at átaka sær hesa tænastu.</s>
            <s>Síðani er komið undan kavi, at SL eisini er farin at flyta maskinur við sýðulyftaranum, bæði í Suðri og nú eisini fyri Landsverk.</s>
            <s>Sagt verður úr Vinnumálaráðnum, at einki annað akfar í Suðroynni hevði kunnað røkt flutningin av maskinum, og at tað allarhelst er orsøkin til, at heitt hevur verið á SL um flutning.</s>
          </p>
          <p>
            <s>Kunnu privatar fyritøkur í Suðri ikki taka á serflutning, er tað kunnugt, at flutningsfyritøkur norðanfjørðs væl klára at taka á seg nevnda flutning.</s>
            <s>Tað er tí at undrast á, at SL heitir á annan almenna stovn at átaka sær uppgávur, sum sjálvsagt fyrst áttu at verið bodnar út til privat vinnurekani at bjóða uppá.</s>
            <s>Vinnurekandi, sum liva av at veita tænastur fyri tann kostnað, sum veruliga stendst av flutninginum.</s>
          </p>
          <p>
            <s>Upp ímóti hesum veruleika eru tveir almennir stovnar nú farnir at veita hvørjum øðrum tænastur fyri gjald, sum vónandi er í samljóði við veruliga kostnaðin.</s>
            <s>Um ikki, verða almennir pengar brúktir til kappingaravlagandi virksemi, sum politiska skipanin í áravís hevur virkað fyri at komið burturúr.</s>
            <s>Tí verða omanfyrinevndu spurningar settir landsstýrismanninum í vinnumálum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2013-06-07">7. juni 2013</date></hi>
            </dateline>
            <signed rend="center">
              <persName>Bjarni Djurholm</persName>
            </signed>
          </closer>
        </div>
      </div>
    </body>
  </text>
</TEI>