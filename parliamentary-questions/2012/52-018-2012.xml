<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Embætisførslan hjá landsstýrismanninum í sambandi við málið um avtøku av Landsbanka Føroya</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristina Háfoss</persName>
            <roleName>løgtingskvinna</roleName>
          </author>
          <ref target="https://www.logting.fo/documents/30843"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2012/18">
        <div type="questioner">
          <head rend="bold">
            <persName>Kristina Háfoss<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um embætisførsluna hjá landsstýrismanninum í fíggjarmálum í sambandi við málið um avtøku av Landsbanka Føroya, settur Kaj Leo Holm Johannesen, løgmanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="wqzpzehg77">Góðtekur løgmaður, at landsstýrismaðurin í fíggjarmálum upplýsir fyri Løgtingi og almenninginum, at talan er um sparing við at avtaka Landsbanka Føroya, tá alt bendir á, at eingin sparing er, heldur tvørturímóti?</s>
            </item>
            <item xml:id="q2" type="question-item">
              <s xml:id="g7jv2ajy45">Góðtekur løgmaður, at landsstýrismaðurin í fíggjarmálum upplýsir fyri Løgtingi og almenninginum, at umskipanin tryggjar sama óheftnið sum við verandi Landsbanka Føroya, tá tað als ikki er so?</s>
            </item>
            <item xml:id="q3" type="question-item">
              <s xml:id="xgacdtkubo">Góðtekur løgmaður, at landsstýrismaðurin í fíggjarmálum upplýsir fyri Løgtingi og almenninginum, at allar uppgávur Landsbankans verða framdar av øðrum stovnum eftir avtøkuna, hóast fleiri uppgávur ikki fara at verða loystar?</s>
            </item>
            <item xml:id="q4" type="question-item">
              <s xml:id="wxlcfhvpcv">Góðtekur løgmaður, at so grundleggjandi broytingar verða framdar, ið kunnu koma at kosta samfelagnum dýrt, uttan at neyðugar og dagførdar metingar av fyrimunum og vansum verða framdar, áðrenn avgerð verður tikin?</s>
            </item>
            <item xml:id="q5" type="question-item">
              <s xml:id="b3dl3z7j3j">Metir løgmaður, at landsstýrismaðurin í fíggjarmálum hevur brotið lógina um ábyrgd landsstýrismanna § 5, stk. 2 í málinum um avtøku av Landsbanka Føroya?</s>
            </item>
            <item xml:id="q6" type="question-item">
              <s xml:id="qienizdspx">Er løgmaður samdur í, at fremjast kunnu veruligar sparingar, og skapast kann fult gjøgnumskygni við atliti til Landsbanka Føroya, uttan at Landsbanki Føroya verður avtikin?</s>
            </item>
            <item xml:id="q7" type="question-item">
              <s xml:id="yajmeugxqa">Vil løgmaður umhugsa at taka stig til at taka málið aftur fyri at fáa hetta lýst til fullnar?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="ygw6tcrcfj">landsstýrismaðurin í fíggjarmálum hevur lagt fyri Løgtingið fleiri lógaruppskot, ið viðvíkja avtøku av Landsbanka Føroya.</s>
            <s xml:id="zwba6ilaqj">Uppskotini vórðu løgd fyri Løgtingið uttan at hava verið til hoyringar, men eru hoyringssvar nú komin inn, og svarini eru greið.</s>
            <s xml:id="wfsk7wxkcv">Allir partar - uttan felagið peningastovnar - mæla frá at samtykkja verandi lógaruppskot.</s>
            <s xml:id="rkyd64ychw">Samstundis hevur landsstýrismaðurin í fíggjarmálum bæði á Løgtingi, í bløðum og í miðlunum annars borið fram sjónarmið og upplýsingar, ið ikki samsvara við veruleikan og tær upplýsingar, ið eru tøkar um málið.</s>
          </p>
          <p>
            <s xml:id="c5atgwgvfm">Alment og á Løgtingi hevur landsstýrismaðurin í fíggjarmálum boðað frá, at talan er um “rationalisering og sparing”, “óheftnið mótvegis politiska myndugleikanum verður varðveitt”, “eitt nýtt Gjaldstovuráð tryggjar óhefta gjaldføris- og skuldarumsiting”, og at “virksemið heldur fram styrkt og óheft”.</s>
            <s xml:id="t6hftldb6m">Um løgmaður lesur lógaruppskotini og hoyringssvarini til málini, so sæst eisini beinanvegin, at einki av tí, ið landsstýrismaðurin hevur nevnt omanfyri er satt.</s>
          </p>
          <p>
            <s xml:id="lkxqimda7b"><hi rend="underline">Til spurning 1:</hi> Júst sama upphædd, ið Landsbanki Føroya hevur nýtt til umsiting sambært seinasta roknskapi, hevur landsstýrismaðurin í fíggjarmálum flutt til Gjaldstovu Føroya, Hagstovu Føroya, Fróðskaparsetur Føroya og Fíggjarmálaráðið.</s>
            <s xml:id="bovmwx4xzk">10,3 mió. kr.</s>
            <s xml:id="kjtcjhtv5o">Sostatt er eingin sparing at hóma í fíggjarlógini fyri 2013.</s>
            <s xml:id="d2py5g7kwt">Samstundis er einki sett av til tær útreiðslur, ið landið fer at fáa av avtøkuni av Landsbankanum.</s>
            <s xml:id="knoo47nnrs">T.d. er einki sett av til møguliga verri rating og hækkaða rentu, og heldur ikki til kostnaðin av, at verandi starvsfólk missa verandi størv, og nýggj størv skulu lýsast leys.</s>
            <s xml:id="l263wg5tvi">So alt bendir á, at ætlanin hjá landsstýrismanninum í fíggjarmálum fer at hava við sær øktar útreiðslur ikki eina sparing.</s>
          </p>
          <p>
            <s xml:id="ifi6mcpdo2"><hi rend="underline">Til spurning 2:</hi> Óheftni verður heldur ikki varðveitt, tí talan verður um at flyta gjaldførisumsiting frá einum løgfrøðiliga óheftum stovni, har partarnir á arbeiðsmarknaðinum velja meirilutan av umsjónarráði og nevndini, til ein stovn beint undir landsstýrismanninum við stjóra, ið landsstýrismaðurin setir, og einum gjaldstovuráði við 3 umboðum, ið landsstýrismaðurin velur.</s>
            <s xml:id="fute6yej72">Hartil hava bæði Grannskoðarafelagið og Búskapar- og Løgfrøðingafelagið víst á, at tey ikki ynskja at tilmæla tvey av trimum umboðum til ráðið, tí tey meta umboð teirra vera ógegnig til at umsita landsins gjaldføri.</s>
            <s xml:id="af5ja4myiw">Advokatfelagið skal tilmæla triðja limin.</s>
            <s xml:id="pf5zwsontu">Einki hevur verið at frætt frá teimum, men greitt er, at tá umræður gegni, so er støðan hjá advokatunum sera lík tí hjá grannskoðarunum.</s>
          </p>
          <p>
            <s xml:id="dj23taetkd"><hi rend="underline">Til spurning 3:</hi> Eisini stendur púra greitt, at fleiri uppgávur hjá Landsbankanum ikki fara at verða røktar við uppskotunum frá landsstýrismanninum í fíggjarmálum.</s>
            <s xml:id="uqwpqycme4">Stórur partur av játtanini til uppgávurnar hjá Landsbankanum verður í staðin nýttur til at stovna eina útbúgving og at styrkja umsitingina hjá Fíggjarmálaráðnum v.m.</s>
          </p>
          <p>
            <s xml:id="hzuririrci"><hi rend="underline">Til spurning 4:</hi> Mett verður hartil, at tá so stórar broytingar skulu fremjast sum at avtaka einasta óhefta tjóðarbúskaparfrøðiliga stovn í Føroyum, sum tekur sær av týðandi samfelagsuppgávum, má í minsta lagi verða gjørd ein dagførd lýsing av fyrimunum og vansum, so greitt er, hvør avleiðingin er av broytingini.</s>
            <s xml:id="dm5qw7jkjp">Hetta er eisini partur av tí, ið flest øll, ið hava sent inn hoyringssvar, nú eftir at málið er lagt fyri Løgtingið, hava víst á.</s>
            <s xml:id="iebv5n5qmx">Tí uttan neyðugu greiningarnar er stórur vandi fyri, at landsstýrið og Løgtingið taka avgerðir á skeivum grundarlagi.</s>
          </p>
          <p>
            <s xml:id="ujg3fvwliu"><hi rend="underline">Til spurning 5:</hi> Sambært lóg um ábyrgd landsstýrismanna § 5 verður ásett, at <hi rend="italic">“Løgmaður ella landsstýrismaður verður revsaður, um hann tilætlað ella av grovum ósketni skúgvar til viks tær skyldur, sum liggja á honum sambært løgtingslóg um stýrisskipan Føroya ella lóggávuni annars ella starvsinnihaldi hansara. Stk. 2. Ásetanin í stk. 1 er eisini galdandi, um so er, at løgmaður ella landsstýrismaður gevur Løgtinginum skeivar ella villleiðandi upplýsingar, ella um hann, tá Løgtingið viðger eitt mál, tigur við upplýsingum, sum eru av stórum týdningi fyri tingsins meting av málinum.”</hi></s>
            <s xml:id="klqyhvbluu">Samstundis er greitt, at sambært Stýrisskipanarlógini § 33, stk. 3 hevur løgmaður “eftirlit við, at hvør einstakur landsstýrismaður situr fyri sínum málsøki á lógligan og fullgóðan hátt.”</s>
            <s xml:id="juje47avvh">Fyri at fáa staðfest, um løgmaður fer at røkja hesa uppgávu, ella um hann fer at lata landsstýrismannin í fíggjarmálum gera, sum hann vil í hesum máli, og við vón um, at løgmaður fer at svara øllum spurningunum hvør í sínum lagi, verða hesir spurningar settir løgmanni.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2012-11-09">9. november 2012</date></hi>
            </dateline>
            <signed rend="center">
              <persName>Kristina Háfoss</persName>
            </signed>
          </closer>
        </div>
      </div>
    </body>
  </text>
</TEI>