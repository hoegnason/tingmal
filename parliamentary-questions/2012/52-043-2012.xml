<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-043/2012: Niðurskurður í lærugreinini froyskt skrivligt í løgtingslóg um gymnasialar miðnámsútbúgvingar</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-15"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Hanna Jensen</persName>
            <roleName>løgtingskvinna</roleName>
          </author>
          <ref target="https://www.logting.fo/documents/30894"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2012/43">
        <pb n="1"/>
        <div type="questioner">
          <head rend="bold">
            <persName>Hanna Jensen<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um niðurskurð í lærugreinini føroyskt skrivligt í løgtingslóglóg um gymnasialar miðnámsútbúgvingar, settur Bjørn Kalsø, landstýrismanni, (at svara skrivliga eftir TS §52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="bjkb6qc5tl">Hvør er orsøkin til og tankin aftanfyri at skerja málsligu krøvini til allar næmingar sum heild í nýggju miðnámsskúlaskipanini?</s>
            </item>
            <item xml:id="q2" type="question-item">
              <s xml:id="fvz64rbpo6">Er tað rætt, at ætlanin er, at lærugreinin føroyskt skal styrkjast í nýggju miðnámsskúlaskipanini, nú danskt er vorðið vallærugrein?</s>
            </item>
            <item xml:id="q3" type="question-item">
              <s xml:id="c6dqsqe5kr">Hvør er orsøkin til at niðurraðfesta rætting og vegleiðing í mun til skrivliga partin av lærugreinini føroyskt á miðnámi?</s>
            </item>
            <item xml:id="q4" type="question-item">
              <s xml:id="ptbstuiob4">Hvussu ætlar landsstýrismaðurin at tryggja, at føroyskir miðnámsskúlanæmingar uppfylla krøvini í nýggju undirvísingarkunngerðini §§ 52-56 og í Námsætlan fyri føroyskt, tá skerjingarnar í eftirmetingini av tí skrivliga arbeiðinum í lærugreinini føroyskt eru so stórar í mun til verandi skipan – serliga í Studentaskúlaskipanini?</s>
            </item>
            <item xml:id="q5" type="question-item">
              <s xml:id="s7thgydnr7">Metir landsstýrismaðurin, at dygdin í tí vegleiðing, lærarin gevur næminginum í sambandi við skrivlig avrik, verður tann sama hóast munandi skerjing í tí arbeiðstíð, lærarin fær til at rætta og vegleiða næmingin.</s>
              <s xml:id="odii2mdjdq">Hvussu ætlar landsstýrismaðurin at tryggja, at fakliga støðið verður varðveitt?</s>
            </item>
            <item xml:id="q6" type="question-item">
              <s xml:id="yvv5rgtb4k">Er ætlanin at endurskoða námsætlanina fyri føroyskt fyri at flyta neyðugar partar, sum lærugreinin danskt hevur røkt higartil, inn í lærugreinina føroyskt?</s>
            </item>
            <item xml:id="q7" type="question-item">
              <s xml:id="mhqmpk4lzy">Er ætlanin at geva móðurmálslærugreinini føroyskt meiri “undirvísingartíð” fyri at røkja fakøkini, sum aðrar mál- og bókmentalærugreinir hava lyft í felag við føroyskt eftir verandi skipan?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="xjknzfh6kx">Nýggja miðnámsskúlaskipanin er skerd nógv á málsliga økinum soleiðis, at einastu krøvini um at læra fremmandamál umframt enskt eru á komandi hugbreyt, har næmingarnir skulu lesa 2 mál (velja millum danskt, franskt, spanskt ella týskt) umframt føroyskt og enskt, og á fyrireikingarbreytini, har næmingar skulu lesa 1 mál umframt føroyskt og enskt (velja millum somu mál sum á hugbreytini).</s>
            <s xml:id="ltqj74zxyr">Talið á hesum næmingum í samlaðu miðnámsskúlaskipanini samsvarar javnan við umleið 30%.</s>
            <s xml:id="ugsaetexjz">So staðfestast kann, at eftir loknan fólkaskúla kann væntast, at 70% av føroyskumskúlaungdómi ikki fer at lesa annað enn móðurmálið - føroyskt - og so enskt, hóast løgtingslóg um gymnasialar miðnámsútbúgvingar §1, stk. 5 sigur: <quote>”Næmingurin skal læra at virða og røkja sína egnu mentan, eins og hann skal læra, at aðrar mentanir og onnur samfeløg kunnu byggja á onnur virði enn hansara egnu.”</quote></s>
            <s xml:id="jwriswqzrb">Um somu tíð sum danskt sum kravd lærugrein er strikað, og danskt er vorðið vallærugrein, er eisini skrivligi parturin í enskum skerdur.</s>
            <s xml:id="xbmajojdqp">Hetta er fyri ein stóran part av <pb n="2"/> næmingunum ein stór skerjing í málsliga skúlaarbeiðinum, og harvið sjálvandi eisini í førleikunum.</s>
            <s xml:id="vi3rcebilj">Havandi í huga, at ymsu málini styðja hvørt annað, verða næmingar munandi verri fyri málsliga í nýggju skipanini – eisini í føroyskum, um útbúgvingin ikki leggur upp fyri at styrkja føroyskt – sum lovað varð.</s>
          </p>
          <p>
            <s xml:id="tqmvc2ulnb">Nýggja miðnámsskúlaskipanin gevur eisini næmingum munandi minni venjing í at skriva, at føra síni sjónarmið fram á skrift, og at læra at orða seg og stava væl, enn eftir verandi skipan.</s>
            <s xml:id="mjz3q55spu">Í donskum og føroyskum hava næmingar í t.d. verandi Studentaskúlaskipanini skrivað stílar og ritgerðir, sum í vavi samsvara við 37 stílar í trý ár (21 í føroyskum og 16 í donskum) umframt fleiri styttri uppgávur í føroyskum.</s>
            <s xml:id="eqo4h4lbid">Danskt er nú burtur sum kravd lærugrein, skrivligi tátturin í enskum er skerdur, og eftir er føroyskt, sum meira at siga einsamalt skal lyfta byrðuna at læra næmingar at skriva væl og rætt.</s>
            <s xml:id="gdk7wnmckt">Tað skortar tó ikki upp á uppreksan av førleikum, sum næmingurin innan skrivliga arbeiðið skal ogna sær eftir §§ 52-56 í nýggju undirvísingarkunngerðini.</s>
          </p>
          <p>
            <s xml:id="yis4ojh73w">Í føroyskum er nøgdin av skrivligum avrikum nøkulunda tann sama í nýggju skipanini – tó ikki økt til at viga upp móti skerjingum í hinum málsligu lærugreinunum.</s>
            <s xml:id="jka2bhfohw">Heldur ikki er námsætlanin fyri føroyskt endurskoðað eftir, at avgerð fall um, at danskt skal vera vallærugrein.</s>
            <s xml:id="a3whcjyzfj">Tað, sum tykist rættiliga margháttligt í hesum sambandi, er, at Mentamálaráðið eftir øllum at døma ætlar, at lærarin skal nýta munandi styttri tíð at rætta skrivligu avrikini og geva næminginum fakliga vegleiðing í føroyskum.</s>
            <s xml:id="fjffuplub7">Í verandi skipan fær lærarin fyri umleið ein arbeiðstíma fyri at rætta ein stíl og geva fakligar viðmerkingar til hvønn næming sær.</s>
            <s xml:id="rhy7ahmcs5">Hetta samsvarar eisini rættiliga væl við ta tíð, tað tekur at lesa, rætta og skriva viðmerkingar og góð ráð til hvønn næming sær.</s>
            <s xml:id="wnmobn7vvm">Rætt hevði verið at flutt meira tíð til at rætta skrivligar uppgávur og meiri undirvísingartíð til føroyskt (útbúgvingartíð eftir §14), fyri at flyta partar av frálæruni, sum hevur ligið í donskum inn í føroyskt (m.a. evropeisk mentanar-og bókmentasøga).</s>
          </p>
          <p>
            <s xml:id="fqfpi4tu5q">Í námsætlanini, sum er skrivað til lærugreinina føroyskt í nýggju miðnámsskipanini, stendur m.a.:<lb/><quote>Undirvísingin í føroyskum hevur til endamáls, at næmingurin: mennir sínar lesi- og skriviførleikar umframt síni samskiftisevni, ognar sær vitan um føroyskar bókmentir, umframt innlit í norðurlendskar og alheims bókmentir, skapar sær eina heildarfatan av føroyskum máli og málrøkt, bæði í samtíðini og í søguligum høpi, verður tilvitin um málið sum samskiftisamboð og samskiftismiðil, verður tilvitin um málsligt fjølbroytni og stíllegur, o.s.fr.</quote></s>
          </p>
          <p>
            <s xml:id="u5izk7l5d4">Líkt er til, at Mentamálaráðið/Fíggjarmálaráðið í nýggju miðnámsskúlaskipanini vil hava lærarans arbeiði at rætta og vegleiða skert til hálvan klokkutíma fyri hvønn stíl.</s>
            <s xml:id="nqfyzmpakq">Tað samsvarar við tað, sum verður brúkt til at rætta próvtøkustílar.</s>
            <s xml:id="wbam3dbq2g">Men tá skal bert eitt próvtal ásetast – einki skal rættast, og næmingurin skal ikki fáa stílin aftur við viðmerkingum og góðum ráðum.</s>
          </p>
          <p>
            <s xml:id="r6jgej4fm5">Sambært § 60 í nýggju undirvísingarkunngerðini skal næmingurin <quote>”javnan hava at vita, hvør fakliga støðan er, og hann skal somuleiðis hava eina nágreiniliga lýsing av veikleikum og dygdum í hansara skrivligu avrikum”</quote>.</s>
            <!-- TODO: fix this formatting etc... -->
            <seg>§ 65 í somu kunngerð ásetir, at <quote>”Skrivligar venjingar í lærugreinum, sum hava fingið tillutaða næmingatíð, skulu verða eftirmettar, og fleiri eftirmetingarhættir skulu verða nýttir, har ímillum
            <lb/>
            • rætta skrivlig svør, sum einstaklingar hava latið inn…
            <lb/>
            • rætta og viðmerkja einstaklingsavrik og bólkaarvrik
            <lb/>
            • gera viðmerkingar til lutvíst liðug avrik…
            <lb/>
            • samrøða við einstaklingar og næmingabólkar
            <lb/>
            • samanrenning av omanfyri nevndu
            </quote></seg>
          </p>
          <pb n="3"/>
          <p>
            <s xml:id="nstdv7tcsd">Hesar orðingar benda á, at Mentamálaráðið hevur ætlað, at lærarin skal gera eitt seriøst arbeiði at vegleiða næmingarnar og hjálpa teimum at menna skrivliga førleikan - sum neyðugt er, um næmingurin skal læra av tí, ið hann skrivar.</s>
            <s xml:id="u24dsadosh">Men tá ætlanin samstundis er at skerja arbeiðstíðina, ið lærarin skal leggja í henda part, niður í helvt, er ilt at síggja, at hetta er annað enn føgur – men innantóm – orð!</s>
            <s xml:id="zvpi7tnzks">Skal fakligi førleikin í føroyskum varðveitast – og vónandi styrkjast – má lærarans lutur í hesum arbeiði takast í størsta álvara.</s>
            <s xml:id="bicrryviqe">Tað krevur, at hann fær tíð at geva hvørjum næmingi sær fakliga vegleiðing og góð ráð.</s>
          </p>
          <p>
            <s xml:id="ewhdjjc6yt">Tíverri er líkt til, at henda skerjing í arbeiðstíð lærarans at rætta og vegleiða næmingin, er rættiliga stór í flestu lærugreinum - og tað fer sjálvsagt at merkjast á fakliga støðinum so ella so.</s>
            <s xml:id="sjvy7dvdfx">Royndir í Danmark eru, at lærarar sjálvir skerja talið av ritgerðum, ið næmingarnir skulu lata inn, so tær samsvara við ta arbeiðstíð, lærarin fær til at rætta og vegleiða.</s>
            <s xml:id="djksxnfojy">Verður tað veruleikin, verður talan um eina MUNANDI skerjing í skrivliga arbeiðinum - ikki minst í skrivligum føroyskum – ein førleiki, sum frammanundan er ein stór avbjóðing fyri føroyskan skúlaungdóm, sum m.a. Landsroyndirnar í Fólkaskúlanum vísa!</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2013-04-24">24. apríl 2013</date></hi>
            </dateline>
            <signed rend="center">
              <persName>Hanna Jensen</persName>
            </signed>
          </closer>
        </div>
      </div>
    </body>
  </text>
</TEI>