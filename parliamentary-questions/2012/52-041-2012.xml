<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-041/2012: Bandasavnið hjá Kringvarpinum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-14" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Gunvør Balle</persName>
            <roleName>løgtingskvinna</roleName>
          </author>
          <ref target="https://www.logting.fo/documents/30888" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2012/41">
        <pb n="1" />
        <div type="questioner">
          <head rend="bold">
            <persName>Gunvør Balle<lb /><roleName>løgtingskvinna</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um bandasavnið hjá Kringvarpinum, settur Bjørn Kalsø, landsstýrismanni í mentamálum, (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Hvussu ætlar landsstýrismaðurin at tryggja, at bandasavnið hjá Kringvarpi Føroya verður varðveitt?</s>
            </item>
            <item xml:id="q2" type="question-item">
              <s>Ætlar landsstýrismaðurin at fylgja tilmælinum frá arbeiðsbólkinum frá 2010 um digitalisering og varðveitslu av bandasavninum?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Í 2010 handaði ein bólkur umboðandi starvsfólk frá Kringvarpi Føroya, Landsskjalasavninum, Landsbókasavninum, Fornminnissavninum og landsstýriskvinnuni í mentamálum eitt álit um, hvussu bandasavnið í Kringvarpinum kundi bjargast.</s>
            <s>Álitið innihelt eisini uppskot um, hvussu føroyskt loftmiðlatilfar kann verða varðveitt undir tryggum kørmum frameftir.</s>
            <s>Stovnarnir vóru samdir um at mæla til at íverkseta hesa bjargingarætlan í ásannan av, at talan er um sera týdningarmiklan mentanararv hjá føroyska fólkinum, sum tað er alneyðugt at standa saman um at bjarga.</s>
          </p>
          <p>
            <s>Tað er alneyðugt, at stig verða tikin beinavegin til at tryggja mentanararvin, sum liggur í bandasavni kringvarpsins.</s>
            <s>Bandatilfarið lýsir søgu og samleika føroyinga tey seinastu gott 50 árini í ljóði og myndum.</s>
            <s>Tað er einki minni enn ein sorgarleikur, at hetta tilfarið, sum kundi verið til stórt gagn fyri eftirtíðina, forferst, tí hóskandi bjarging og varðveitsla av tilfarinum ikki verður raðfest.</s>
            <s>Longu nú er partur av tilfarinum farin fyri skeyti.</s>
          </p>
          <p>
            <s>Tað snýr seg ikki einans um at varðveita tilfarið fyri eftirtíðina, men eisini at gera tað atkomuligt fyri almenningin.</s>
            <s>Talgilding hevði gjørt tað møguligt hjá øllum borgarum, at fingið atgongd til tann partin av okkara mentanararvi, sum er í ljóði og myndum.</s>
          </p>
          <p>
            <s>Arbeiðið var mett at kosta uml. 30 milliónir samanlagt.</s>
            <s>Í uppritinum varð mælt til, at peningur verður játtaður til 3 ársverk at arbeiða við at talgilda alt bandaða loftmiðlatilfarið hjá KVF.</s>
            <s>Verkætlanin gongur yvir 10 ár, ella 2,7 mió. kr. um árið í góð 10 ár.</s>
          </p>
          <p>
            <s>Sum nú er, eigur Kringvarpið uppgávuna at talgilda og varðveita bandasavnið.</s>
            <s>Tað er rætt og slætt ábyrgdarleyst av Mentamálaráðnum at leggja hesa kostnaðarmiklu uppgávu yvir á frammanundan hart sperda Kringvarpið.</s>
            <s>Hesin stovnur noyðist sjálvsagt at raðfesta framleiðslu av aktuellum tilfari fram um at bjarga bandasavninum.</s>
            <s>Og tí dettur hendan ómetaliga týdningarmikla uppgáva burtur ímillum og eingin tekur <pb n="2" /> ábyrgd.</s>
            <s>Hesum kunnu vit sum fólk og tjóð við virðing fyri okkara mentanararvi ikki loyva okkum.</s>
            <s>Tí er tað av alstórum týdningi, at landsstýrismaðurin tekur ábyrgd og greiðir frá, hvørjar ætlanir eru fyri bjarging og varðveitslu av bandasavninum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2013-04-18">18. apríl 2012</date></hi>
            </dateline>
            <signed rend="center">
              <persName>Gunvør Balle</persName>
            </signed>
          </closer>
        </div>
      </div>
    </body>
  </text>
</TEI>