<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-009/2012: Skúladepilin í Marknagili</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-15"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristina Háfoss</persName>
            <roleName>løgtingskvinna</roleName>
          </author>
          <ref target="https://www.logting.fo/documents/30827"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2012/9">
        <pb n="1"/>
        <div type="questioner">
          <head rend="bold">
            <persName>Kristina Háfoss<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um skúladepilin í Marknagili, settur Bjørn Kalsø, landsstýrismanni, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s>Hví gjørdust lægstu boðini upp á Skúladepilin í Marknagili nærum 50% hægri enn metingin hjá Landsverki?</s>
            </item>
            <item xml:id="q2" type="question-item">
              <s>Verður møguligt at gera sparingar í verkætlanini samsvarandi við 155 mió. kr., uttan at hetta kemur at ganga út yvir eitt nú góðsku, snið og virksemið hjá skúladeplinum?</s>
            </item>
            <item xml:id="q3" type="question-item">
              <s>Um neyðugt, fer landsstýrismaðurin so at biðja Løgtingið um at økja játtanina til Skúladepilin í Marknagili?</s>
            </item>
            <item xml:id="q4" type="question-item">
              <s>Hví hevur fyrireikingin av verkætlanini tikið 4 ár?</s>
            </item>
            <item xml:id="q5" type="question-item">
              <s>Hvat fer landsstýrismaðurin at gera fyri at tryggja, at verkætlanin ikki verður útskotin einaferð enn?</s>
            </item>
            <item xml:id="q6" type="question-item">
              <s>Fer landsstýrismaðurin at gera nakað fyri tryggja, at føroysk feløg og føroysk arbeiðsmegi verða nýtt í sambandi við byggingina av hesi nýskapandi verkætlan?</s>
            </item>
            <item xml:id="q7" type="question-item">
              <s>Nær verður farið í gongd við byggingina?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar</head>
          <p>
            <s>Skúladepilin í Marknagili hevur verið leingi ávegis – alt ov leingi.</s>
          </p>
          <p>
            <s>Undir leiðslu av CHE-samgonguni í 2008 eydnaðist umsíðir at fáa breiða politiska semju millum allar flokkar á Løgtingi um at fara undir at byggja Skúladepilin í Marknagili, ið skal húsa bæði HF- og Studentaskúla, Tekniska Skúla og Handilsskúlanum.</s>
            <s>Ein verklagslóg varð samtykt við atkvøðum frá øllum flokkum á Løgtingi.</s>
            <s>28 atkvøður vóru fyri og 4 ímóti (Jørgen Niclasen, Jákup Mikkelsen, Anfinn Kallsberg og Gerhard Lognberg).</s>
            <s>Karmarnir vórðu harvið lagdir.</s>
          </p>
          <p>
            <s>Til verkætlanina vórðu í verklagslógini settar av 23.000 kr. pr. fermeturin, íalt 391 mió. kr.</s>
          </p>
          <p>
            <s>Eftir ætlan skuldi farast til verka við fyrireikingum beinanvegin, og skuldi prosjekteringin vera liðug sama árið.</s>
            <s>Skúladepilin skuldi vera klárur at taka í nýtslu í 2013.</s>
          </p>
          <p>
            <s>Sum kunnugt tók <orgName>ABC-samgongan</orgName> við í 2008 eftir <orgName>CHE-samgonguna</orgName>, og eftir hetta <orgName>ABDH-samgongan</orgName>, og nú vit eru í 2012 er spakin enn ikki settur í.</s>
          </p>
          <p>
            <s>Helst eru nógvar orsøkir til hetta, men tað hevur tikið óskiljandi langa tíð at fyrireika hesa verkætlan.</s>
            <s>Og við tí játtanarkarmi, ið henda samgongan hevur samtykt, verður skúladepilin ikki klárur at taka í nýtslu fyrr enn í 2016 – í besta føri.</s>
          </p>
          <pb n="2"/>
          <p>
            <s>Nú boð eru komin inn upp á skúlan er greitt, at byggifyritøkur meta, at kostnaðurin verður í minsta lagi nærum 50% hægri, enn Landsverk hevur mett.</s>
            <s>Hetta merkir, at Landsverk má í gongd við umfatandi spariætlanir, ella at landsstýrismaðurin kemur við dagførdari verklagslóg, har biðið verður um størri játtan.</s>
          </p>
          <p>
            <s>Verkætlanin hevur verið fyrireikað í 4 ár.</s>
            <s>Ovmikið av tíð hevur tí verið til at gera fyrireikingarnar til fulnar.</s>
            <s>Tað undrar tí ómetaliga nógv, at tað er so stórur munur á metingini frá Landsverki og boðini.</s>
            <s>Samstundis kann tað tykjast nærum ómøguligt at spara úr 475 mió. kr. niður í 320 mió. kr. fyri tann partin av verkætlanini, ið byggifyritøkurnar skulu taka sær av, uttan at hetta kemur at ganga sera hart út yvir skúladepilin.</s>
          </p>
          <p>
            <s>Hartil er greitt, at um landsstýrismaðurin bert velur at hyggja at kostnaðinum í sambandi við tey boð, ið eru komin upp á byggingina, og velur lægstu boðini, so verður tað íslendsk fyritøka, ið fer at byggja meginpartin av skúladeplinum.</s>
            <s>Harvið verða tað ikki føroyskar fyritøkur, ið koma at økja teirra virksemi og skapa sær vitan og royndir av hesi verkætlan.</s>
          </p>
          <p>
            <s>Tað, sum ikki má henda, er, at henda verkætlan verður útskotin enn meira.</s>
            <s>Tí ongantíð áður er ein almenn skúlaverkætlan fyrireikað í so langa tíð, samstundis eru miðnámsskúlarnir í Tórshavn ógvuliga illi fyri, tá umræður hølir, ikki minst Tekniski Skúli og Studentaskúlin í Hoydølum.</s>
            <s>Men skúlarnir royna at halda áfram vitandi um, at tað nú verður farið í gongd við at byggja nýggj høli.</s>
            <s>Tað er tí av alstórum týdningi, at tryggjað verður, at tíðarætlanin ikki verður útskotin.</s>
          </p>
          <p>
            <s>Við vón um, at Skúladepilin í Marknagili gerst ein væleydnað skúlaíløga, sum gerst til veruleika sum skjótast, og fyri at fáa greiðu á fleiri ivamálum, verða hesir spurningar settir landsstýrismanninum í mentamálum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2012-08-30">30. august 2012</date></hi>
            </dateline>
            <signed rend="center">
              <persName>Kristina Háfoss</persName>
            </signed>
          </closer>
        </div>
      </div>
    </body>
  </text>
</TEI>