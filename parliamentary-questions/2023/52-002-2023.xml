<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-2/2023: Eingangsinntøkur landskassans</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-01" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName ref="https://tingdata.fo/person/axgzg3wm">Johan Dahl</persName>
            <roleName>løgtingsmaður</roleName>
          </author>
          <ref target="https://www.logting.fo/documents/57200" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <front>
      <pb n="1" />
      <div type="boiler-plate-title">
        <head type="main" rend="center">Skrivligur fyrispurningur</head>
        <head type="sub" rend="center">eftir § 52a í Tingskipanini</head>
      </div>
    </front>
    <body>
      <div type="question" corresp="https://tingdata.fo/52a-fyrispurningur/2023/2">
        <div type="questioner">
          <head>Spyrjari: </head>
          <persName ref="https://tingdata.fo/person/axgzg3wm">Johan Dahl, <roleName>løgtingsmaður</roleName></persName>
        </div>
        <div type="respondent">
          <head>Svarari: </head>
          <persName ref="https://tingdata.fo/person/qzw6vg2p">Ruth Vang, <roleName>landsstýriskvinna í fíggjarmálum</roleName></persName>
        </div>
        <div type="subject">
          <head>Evni: </head>Eingangsinntøkur landskassans</div>
        <space />
        <div type="question-list">
          <head>Spurningar: </head>
          <list type="ordered">
            <item xml:id="q1" type="question-item">
                <s>Hvussu stórar vóru landskassans eingangsinntøkur / óvanligu inntøkur í tíðarskeiðnum 2015 til 2023 - býttar upp á, hvaðani tær komu frá?</s>
            </item>
            <item xml:id="q2" type="question-item">
                <s>Hvussu stórar væntast landskassans eingangsinntøkur / óvanligu inntøkur í 2024, 2025, 2026 og 2027 - býttar upp á, hvaðani tær væntast at koma frá?</s>
            </item>
            <item xml:id="q3" type="question-item">
                <s>Hvussu stórar vóru hesar eingangsinntøkur tilsamans í prosent av samlaðu inntøkum landskassans 2015-2023 og hvussu stórar væntast tær at verða í 2024, 2025, 2026 og 2027?</s>
            </item>
            <item xml:id="q4" type="question-item">
                <s>Hvussu hevði úrslit landskassans sæð út ymsu árini og frameftir, um hesar eingangsinntøkur vórðu drignar frá samlaðu inntøkunum, og hevði tørvur tá verið á lántøku vegna hall, lægri avlop o.a.?</s>
            </item>
            <item xml:id="q5" type="question-item">
                <s>Til hvørji endamál eru eingangsinntøkur landskassans brúktar gjøgnum øll árini (rakstur, íløgur, grunn o.a.)?</s>
            </item>
            <item xml:id="q6" type="question-item">
                <s>Hvussu er ætlanin at brúka møguligar eingangsinntøkur komandi árini?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Tað er alt, sum bendir á, at landskassin í framtíðini fær tað sera trupult at fíggja tær útreiðslur, sum fara at standast av demografisku broytingunum í samfelagnum og harav avleiddum útreiðslum til heilsuverk o.a. - okkara vælferðartænastur fara at koma undir stórt trýst.</s>
            <s>Stórur búskaparvøkstur, eykaskattir og avgjøld og eisini eingangsinntøkur o.a. hava higartil havt við sær, at vit m.a. hava sloppið okkum undan at fremja reformar og rationaliseringar av ymiskum slag.</s>
          </p>
          <p>
            <s>Eingangsinntøkur eru her at fata sum inntøkur frá vinningsbýti frá fyritøkum, sum landið eigur ella eigur í, sølu av annleggum, sølu av partabrøvum o.a., sum ikki endurtekur seg frá tí somu inntøkukeldu í meira enn eitt avmarkað tíðarskeIð, 1-2-3 ár ella sum kann sveiggja frá ongum til eina ávísa upphædd frá somu inntøkukeldu o.a.</s>
          </p>
          <p>
            <s>Eingangsinntøkur ella óvanligar inntøkur eru, sum eisini liggur í orðinum, inntøkur, sum eru sera óvissar.</s>
            <s>Eingangsinntøkur, brúktar leypandi til fígging av rakstri og bindandi íløgum yvir eitt longri tíðarskeIð, eru í veruleikanum við til at fjala yvir ein haldføristrupulleika hjá landskassanum.</s>
            <s>Vórðu hesar inntøkur t.d. settar í grunn til konsolidering, var støðan ein onnur.</s>
          </p>
          <p>
            <s>Eingangsinntøkur eru óvissar inntøkur og eiga tí t.d. ikki at brúkast sum trygt og varandi inntøkugrundarlag undir almennum rakstrarútreiðslum, útreiðsluvøkstri o.a.</s>
            <s>Ofta detta eingangsinntøkur burtur ella lækka munandi í verri tíðum, og tá kann støðan gerast álvarslig fyri landskassan.</s>
            <s>Tí verður hesin fyrispurningur settur.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br /><date when="2023-08-02">2. august 2023</date></hi>
            </dateline>
            <signed rend="center">
              <persName ref="https://tingdata.fo/person/axgzg3wm">Johan Dahl</persName>
            </signed>
          </closer>
        </div>
      </div>
    </body>
  </text>
</TEI>