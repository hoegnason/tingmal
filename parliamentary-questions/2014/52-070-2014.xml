<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Hví samgongan flytur lóggávuvald frá Løgtinginum til danskan ráðharra</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristina Háfoss</persName>
            <roleName>løgtingskvinna</roleName>
          </author>
          <ref target="https://www.logting.fo/documents/35447"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/70">
        <div type="questioner">
          <head rend="bold">
            <persName>Kristina Háfoss<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um hví samgongan flytur lóggávuvald frá Løgtinginum til danskan ráðharra, settur Kaj Leo Holm Johannesen, løgmanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="y4ernl3qik">Hví leggur landsstýrið fyri Løgtingið lógaruppskot (lm.nr. 115/2014), hóast løgfrøðiligu serfrøðingarnir hjá landsstýrinum vísa á, at lógaruppskotið flytur lóggávuvald frá Løgtinginum til danskan ráðharra?</s>
            </item>
            <item xml:id="q2" type="question-item">
              <s xml:id="p2o2mlonvn">Er hetta ein leistur, ið landsstýrið ætlar at nýta frameftir, tá umræður líknandi lóggávu?</s>
            </item>
            <item xml:id="q3" type="question-item">
              <s xml:id="twpxcmacrm">Hví leggur landsstýrið fyri Løgtingið lógaruppskot, hóast løgfrøðiligu serfrøðing- arnir hjá landsstýrinum vísa á, at landsstýrið ikki kennir avleiðingarnar av upp- skotinum, og at uppskotið fer at skapa eina “óyvirskoðiliga juridiska junglu”?</s>
            </item>
            <item xml:id="q4" type="question-item">
              <s xml:id="ropldsf64m">Mælir landsstýrið til at seta í verk lóggávu, ið vísir til ES-fyriskipanir, ið ikki eru settar í verk í Føroyum?</s>
            </item>
            <item xml:id="q5" type="question-item">
              <s xml:id="ye3aydvr7x">Mælir landsstýrið til, at ES-stovnar innan fíggjarliga økið skulu hava heimildir at virka í Føroyum?</s>
            </item>
            <item xml:id="q6" type="question-item">
              <s xml:id="wzfeix76fm">Hevur landsstýrið løgfrøðing/ar við serkunnleika innan fíggjarliga lóggávu, ið er galdandi fyri føroysku peningastovnarnar?</s>
            </item>
            <item xml:id="q7" type="question-item">
              <s xml:id="vsyg6todwn">Hvørji stig hevur løgmaður tikið fyri at fáa til vega neyðuga serkunnleikan innan fíggjarliga lóggávu?</s>
            </item>
            <item xml:id="q8" type="question-item">
              <s xml:id="fe7xbavg5g">Fer løgmaður at taka stig til at fáa til vega neyðuga vitan um lógaruppskotini (nr. 115, 116 og 117), áðrenn hesi fara til víðari viðgerð og atkvøðugreiðslu á Løg- tingi?</s>
            </item>
            <item xml:id="q9" type="question-item">
              <s xml:id="rsmyqbnbso">Hvussu ætlar landsstýrið at bera seg at í sambandi við støður, har Danmark flytur sítt lóggávuvald til ES, meðan Føroyar enn er undir danskari lóggávu, so sum vit síggja á fíggjarliga økinum nú?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="qtgwjrw7pg">Álvarsom inntriv og stór ivamál eru við teimum uppskotum til broyting í lóggávuni fyri peningastovnarnar í Føroyum - lov om finansiel virksomhed - ið landsstýrið hevur lagt fyri Løgtingið.</s>
            <s xml:id="obai4vjyun">Talan er um eitt stórt og umfatandi lógarverk, har lógarbroytingar og viðmerkingar eru samanlagdar 1.620 síður.</s>
          </p>
          <p>
            <s xml:id="ldymcg7ue6">Hoyringssvarini til málið frá leiðandi løgfrøðingi hjá Løgmansskrivstovuni og frá deildarstjóra á Lógardeildini hjá landsstýrinum vísa eisini á stór ivamál í sambandi við málið.</s>
            <s xml:id="a7oq5zqf4s">Víst verður m.a. á, at uppskotið flytur lóggávuvald frá Løgtinginum til danskan ráðharra.</s>
            <s xml:id="sefxb73crr">Víst verður orðarætt á, at uppskotið gevur: “ein serdeilis víðan blancokekk til danskt ministerium uttan nakran kontroll frá føroyskari síðu við hvat hendir”.</s>
            <s xml:id="qaa27pfgbb">Eisini verður víst á, at “soleiðis, sum § 2 er orðað, er tað ráðharrin, sum ásetir hesar reglur í kunngerð, ...tvs. at hesar reglur kunnu setast í gildi, uttan at Løgtingið skal viðgera tær fyrst.”</s>
            <s xml:id="it4o4tiqmf">Víst verður víðari á, at landsstýrið ikki kennir avleiðingarnar av lógaruppskotinum.</s>
            <s xml:id="go5hm35a65">Hetta er ein álvarsom støða.</s>
            <s xml:id="vqmscgrbrg">Ítøkiliga verður víst á: “Vit eru her á veruligari “tekniskt juridiskt” ótryggari grund, sum ikki gerst minni ótrygg av, at vit vanligu juristar ikki duga at lesa tekstin.”</s>
            <s xml:id="olfny3bd6z">Eisini verður víst á, at: “Satt at siga ræðist eg lógaruppskotið, tí tað kann skapa fyridømi fyri øðrum økjum í Føroyum og kann gera eina óyvirskoðiliga jurdiska junglu, sum vit ikki finna runt í. Okkum manglar, at klókastu juridisku heilarnir í ríkinum innan ES-rætt, danskan statsforfatningsrætt og serføroysk viðurskifti gera eitt grundleggjandi álit um, hvussu vit hondtera støðuna, har Danmark so at siga fer burtur úr ríkinum, og bara vit eru eftir.”</s>
          </p>
          <p>
            <s xml:id="jel6pshh5d">Tað, at Danmark flytur sítt lóggávuvald fyri peningastovnar til ES, meðan Føroyar ið eru uttan fyri ES - framhaldandi hava latið lóggávuvaldið fyri føroyskar peningastovnar til Danmark, ger støðuna ómetaliga fløkta.</s>
          </p>
          <p>
            <s xml:id="fkseaejmwc">Lógaruppskotið gevur tí eisini trupulleikar í sambandi við, at víst verður til ES-fyriskipanir, ið ikki eru í gildi í Føroyum, og kann geva ES-stovnum heimildir í Føroyum.</s>
            <s xml:id="pvvsdf5zqt">Eisini verður í lógaruppskotinum víst til ásetingar, ið eru í uppskotinum orsakað av breiðum semjum millum donsku politisku flokkarnar samstundis, sum føroysku politisku flokkarnir als ikki hava fingið møguleika at viðgera málið, áðrenn hetta varð lagt fyri Løgtingið.</s>
          </p>
          <p>
            <s xml:id="aiz6mwhi2n">Sum heild er málið alt ov illa lýst, og greitt er, at landsstýrið leggur lóg fyri Løgtingið, ið landsstýrið ikki kennir avleiðingarnar av.</s>
          </p>
          <p>
            <s xml:id="hsqxytg2oo">Tað er sjálvandi alneyðugt, at landsstýrið tryggjar sær neyðuga serkunnleikan, og neyðuga innlitið í avleiðingarnar, áðrenn fíggjarlig lóggáva verður sett í verk her í Føroyum.</s>
            <s xml:id="wcdyxjhdlb">Tí annars enda vit í eini støðu, har Løgtingið setir í verk lóggávu, ið vit ikki kenna avleiðingarnar av, og sum landsstýrið ikki er ført fyri at umsita eftirfylgjandi.</s>
            <s xml:id="tldyk7iubo">Í hesum føri verða umfatandi heimildir enntá fluttar úr Føroyum til Danmarkar/ES.</s>
          </p>
          <p>
            <s xml:id="ej3w3rllvf">Fyri at fáa lýst hetta álvarsmál, verða hesir spurningar settir løgmanni.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-03-24">24. mars 2015</date></hi>
            </dateline>
            <signed rend="center">
              <persName>Kristina Háfoss</persName>
            </signed>
          </closer>
        </div>
      </div>
    </body>
  </text>
</TEI>