<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Manglandi bústaður v.m. til ung á Rásini - einaferð enn</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristina Háfoss</persName>
            <roleName>løgtingskvinna</roleName>
          </author>
          <ref target="https://www.logting.fo/documents/35520"/>
          <note type="source_format">PDF document, machine-readable text</note>
          <date when="2015-06-10"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/105">
        <div type="questioner">
          <head rend="bold">
            <persName>Kristina Háfoss<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um manglandi bústað v.m. til ung á Rásini – einaferð enn, settur Anniku Olsen, landsstýriskvinnu (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="zhj5mbsiyg">Er tað rætt, at avgerð er tikin um ikki at taka nýggjar næmingar inn á Rásina komandi ár, tí ikki er møguligt at bjóða verandi næmingum hóskandi bústað v.m.?</s>
            </item>
            <item xml:id="q2" type="question-item">
              <s xml:id="bxed74mb4z">Hava verandi næmingar á Rásini ikki enn fingið bústað v.m. bjóðaðan eftir, at tíðin á Rásini er liðug nú seinast í juni?</s>
            </item>
            <item xml:id="q3" type="question-item">
              <s xml:id="htsv7kopmw">Um ikki, hví er hetta ikki komið í rættlag eftir trimum árum?</s>
            </item>
            <item xml:id="q4" type="question-item">
              <s xml:id="pwozzxzoc5">Um ikki, er hetta so í samsvari við § 6, stk. 4 í lóg um skúlatilboð til ung við breki?</s>
            </item>
            <item xml:id="q5" type="question-item">
              <s xml:id="yrmy4t7r5e">Um ikki, er hetta so ikki brot á ST-sáttmálan um rættindi teirra brekaðu?</s>
            </item>
            <item xml:id="q6" type="question-item">
              <s xml:id="leb3c7tzyf">Er tað rætt, at ætlanin er at leingja tíðarskeiðið hjá verandi næmingum á Rásini, eins og gjørt varð fyri trimum til fýra árum síðan?</s>
            </item>
            <item xml:id="q7" type="question-item">
              <s xml:id="k776k62ucx">Hvat ger Almannamálaráðið ítøkiliga fyri at tryggja, at verandi næmingar fáa bústað v.m. í øki eftir egnum vali í summar, og at nýggir næmingar harvið kunnu koma inn á Rásina komandi ár?</s>
            </item>
            <item xml:id="q8" type="question-item">
              <s xml:id="ido6bp2gdk">Nær er varandi bústaðarloysn funnin til øll tey ungu frá Rásini, sum fingu eina fyribils bústaðarloysn fyri trimum til fýra árum síðan?</s>
            </item>
            <item xml:id="q9" type="question-item">
              <s xml:id="pbaut46bqg">Heldur landsstýriskvinnan, at Almannamálaráðið og Mentamálaráðið hava røkt sína uppgávu í hesum málinum?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="mulpcz3u4k">7 ung fólk við menningartarni eru liðug við 3-ára útbúgving teirra á Rásini nú seinast í juni.</s>
            <s xml:id="f57vx7hozj">Hóast hetta, so er enn eingin loysn fingin á, hvar tey ungu skulu búgva og virka eftir lokið skúlaskeið.</s>
          </p>
          <p>
            <s xml:id="r5kgymmac3">Tíverri sær tað út til, at søgan er við at endurtaka seg.</s>
            <s xml:id="rjg6r3sbhl">Tí fyri trimum til fýra árum síðan var neyðugt at leingja tíðarskeIðið hjá táverandi næmingum við hálvum ári, tí eingin bústaður v.m. var klárur til tey, tá tey vóru liðug við skúlan.</s>
            <s xml:id="byfangntxw">Eftir hálvum ári fingu tey eina fyribils bústaðarloysn.</s>
          </p>
          <p>
            <s xml:id="ydcbzssaxh">Tað var tá ein gøla, at myndugleikarnir ikki høvdu tosað saman og tryggja teimum ungu nøktandi bústaðar- og virksemisloysn eftir lokna skúlagongd.</s>
            <s xml:id="nt6uad2slr">Hetta hóast myndugleikarnir høvdu havt 3 ár at fyrireika hetta.</s>
            <s xml:id="h6f72hbbkf">Almannamálaráðið og Mentamálaráðið lovaðu tá, at hetta skuldi ikki endurtaka seg.</s>
          </p>
          <p>
            <s xml:id="se5ps4au72">Nú eru 3-4 ár aftur farin framvið, og 7 næmingar eru nú aftur til reiðar at flyta í egnan bústað og fara undir vart starv ella annað hóskandi virksemi.</s>
            <s xml:id="ewhbwei7u7">Men, sum skilst, er heldur ikki hesuferð nakað klárt til tey ungu frá Rásini.</s>
            <s xml:id="zumzn3dcef">Hetta hendir enntá hóast tað í lóg um skúlatilboð til ung við breki í § 6, stk. 4 verður ásett: “Ráðgevandi bólkurin skal saman við foreldrum og øðrum myndugleikum fyrireika bústaðar-, frítíðar- og arbeiðstilboð til tey ungu eftir lokið skúlaskeið”.</s>
            <s xml:id="h465okzdxk">Eisini hava Føroyar samtykt og sett í verk ST-sáttmálan um rættindi teirra brekaðu.</s>
          </p>
          <p>
            <s xml:id="rnp7xibxbi">Men einaferð enn standa foreldur, lærarar og tey ungu í eini ótolandi støðu.</s>
            <s xml:id="yztsnkbmeu">Ein støða sum er óskiljandi, tá myndugleikarnir hava havt meira enn 3 ár at fyrireika eina góða loysn.</s>
          </p>
          <p>
            <s xml:id="nrmm7iewax">Fyri at fáa greiðu á hesum viðurskiftum verður hesin spurningur settur landsstýriskvinnuni á almannamálum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-06-10">10. juni 2015</date></hi>
            </dateline>
            <signed rend="center">
              <persName>Kristina Háfoss</persName>
            </signed>
          </closer>
        </div>
      </div>
    </body>
  </text>
</TEI>