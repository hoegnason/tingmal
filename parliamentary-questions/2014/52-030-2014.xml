<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-030/2014: Framhaldandi manglandi innlit í CIP-sáttmálan og brot á innlitslóg</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristina Háfoss</persName>
            <roleName>løgtingskvinna</roleName>
          </author>
          <ref target="https://www.logting.fo/documents/35369" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/30">
        <div type="questioner">
          <head rend="bold">
            <persName>Kristina Háfoss<lb /><roleName>løgtingskvinna</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um framhaldandi manglandi innlit í CIP-sáttmálan og brot á innlitslóg, settur Kaj Leo Holm Johannesen, løgmanni, (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Heldur løgmaður, at landsins fyrisiting skal fylgja teimum avgerðum, ið Løgtingsins Umboðsmaður tekur?</s>
            </item>
            <item xml:id="q2" type="question-item">
              <s>Heldur løgmaður tað vera rætt, at landsstýrisfólk senda avgerðir hjá Løgtingsins Umboðsmanni til hoyringar hjá øðrum aðalráðum, privatum feløgum og ráðgevum uttanfyri egna fyrisiting?</s>
            </item>
            <item xml:id="q3" type="question-item">
              <s>Ætlar løgmaður, at landsstýrisfólk frameftir skulu senda niðurstøður hjá Løgtingsins Umboðsmanni til hoyringar hjá øðrum aðalráðum og hjá uttanhýsis pørtum?</s>
            </item>
            <item xml:id="q4" type="question-item">
              <s>Hevur miðfyrisitingin áður sent eina avgerð hjá Løgtingsins Umboðsmanni til hoyringar hjá pørtum uttanfyri miðfyrisitingina? Um ja, nær og í sambandi við hvat mál?</s>
            </item>
            <item xml:id="q5" type="question-item">
              <s>Metir løgmaður, at Løgmansskrivstovan og Fíggjarmálaráðið hava fólk við neyðugum førleikum til at umsita sambært innlitslóg landsins? Um ja, hví avgreiða starvsfólk í Fíggjarmálaráðnum ikki sjálvi málið um innlit í sokallaða CIP-sáttmálan, og hví vísir Løgmansskrivstovan til útlendskan ráðgeva at ráðgeva um eitt innlitsmál? Um nei, fer løgmaður at tryggja, at starvsfólk við neyðugm førleikunum verða sett í starv, soleiðis at miðfyrisitingin kann avgreiða mál sambært innlitslógini?</s>
            </item>
            <item xml:id="q6" type="question-item">
              <s>Hví hevur Løgmansskrivstovan mælt Fíggjarmálaráðnum til at biðja Løgtingsins Umboðsmann siga aðalráðnum, hvat skal útstrikast í sokallaða CIP-sáttmálanum.</s>
            </item>
            <item xml:id="q7" type="question-item">
              <s>Metir løgmaður, at innlit í mest møguligan mun eigur at verða latið í almennu fyrisitingina? Um ja, hví verður útlendskur professari biðin um at koma við grundgevingum fyri, hvussu minst møguligt innlit kann latast í sokallaða CIP-sáttmálan?</s>
            </item>
            <item xml:id="q8" type="question-item">
              <s>Nú málið er sent Løgmansskrivstovuni til hoyringar, fer løgmaður at mæla landsstýrismanninum í fíggjarmálum til at veita mest møguligt innlit í sáttmálan millum landsstýrið og Copenhagen Infrastructure Partners (CIP)?</s>
            </item>
            <item xml:id="q9" type="question-item">
              <s>Hvør skal hava eftirlit við, um Fíggjarmálaráðið umsitir rætt sambært innlitslógini, um Løgmansskrivstovan veitir ráðgeving til Fíggjarmálaráðið, áðrenn málið er avgreitt?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Hesin spurningur verður settur sum uppfylging uppá málið um manglandi innlit í sokallaða CIP-sáttmálan, og sum uppfylging uppá skrivligu § 52a fyrispurningarnar, ið vórðu settir løgmanni í november 2013 (nr. 16/2013) og í februar 2014 (nr. 33/2013) um brot á lóg um innlit í fyrisitingina (innlitslógina) og noktandi innlit í sokallaða CIP-sáttmálan.</s>
            <s>Løgmaður varð tá spurdur, hvørt hann metti tað vera í lagi, at landsstýrismaðurin í fíggjarmálum í fyrsta umfari noktaði innlit, og í øðrum umfari útstrikaði sera stóran part av sáttmálanum millum landsstýrið og Copenhagen Infrastructure Partners (CIP), áðrenn innlit varð latið í sáttmálan.</s>
            <s>Úrslitið varð, at almenna innlitið í fyrsta umfari fullkomiliga varð noktað, og í øðrum umfari gav stórtsæð onki veruligt innlit.</s>
            <s>Hetta tyktist ikki vera í samsvari við innlitslógina, og varð løgmaður tí spurdur um málið.</s>
            <s>Løgmaður tók tá undir við avgerð landsstýrismansins um ikki at veita fult innlit í CIP-sáttmálan.</s>
          </p>
          <p>
            <s>Nú í 2014 hevur Løgtingins Umboðsmaður tikið støðu til kæru um manglandi innlit í sokallaða CIP-sáttmálan.</s>
            <s>Niðurstøðan er greið.</s>
            <s>Løgtingsins Umboðsmaður staðfestir m.a.: <lb/>“Eftir mínari meting eru óneyðuga nógv brot strikað úr sáttmálanum. Hesi brot innihalda ikki upplýsingar, sum kunnu skaða fíggjarligu áhugamálini hjá landinum. Eg haldi ikki, at Fíggjarmálaráðið í hesum sambandi hevur gjørt nakra ítøkiliga meting av vandanum fyri, hvussu innlit kann skaða fíggjarligu áhugamálini hjá landinum ... Eg dugi tí ikki at síggja, at framtíðar samráðingarstøðan hjá tí almenna á nakran hátt er í vanda av hesari orsøk ... Eg fari at heita á Fíggjarmálaráðið um at taka hetta málið upp til nýggja viðgerð ...”.</s>
          </p>
          <p>
            <s>Hóast greiðu niðurstøðuna hjá Løgtingsins Umboðsmanni, sendir Fíggjarmálaráðið nú niðurstøðuna hjá Løgtingsins Umboðsmanni – ikki til kunningar, men – til hoyringar hjá fleiri pørtum.</s>
            <s>Ítøkiliga verður niðurstøðan send til hoyringar hjá Løgmansskrivstovuni, privata felagnum Copenhagen Infrastructure Partners (CIP) í Danmark og danska professaranum, Karsten Revsbech.</s>
          </p>
          <p>
            <s>Hetta má sigast at vera meira enn óvanligt.</s>
            <s>Síðan er danski ráðgevin og professarin, Karsten Revsbech, komin við ráðgeving til landsstýrið m.a. um, hvussu sleppast kann undan at fylgja niðurstøðuni hjá Løgtingsins Umboðsmanni.</s>
            <s>Eftir standa løgtingsfólk og Føroya fólk við fleiri spurningum enn svarum.</s>
            <s>Samstundis undirgrevur hetta í stóran mun álitið á landsins leiðslu og á landsins fyrisiting.</s>
          </p>
          <p>
            <s>Fyri at fáa lýst málið verða hesir spurningar settir løgmanni, ið sambært Stýrisskipanarlógini § 33, stk. 3, skal hava eftirlit við, at landsstýrisfólk umsita sítt øki á lógligan og fullgóðan hátt.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Løgtingi</name>, <date when="2014-12-03">3. desember 2014</date></hi>
            </dateline>
            <signed rend="center">
              <persName>Kristina Háfoss<lb/><roleName>løgtingskvinna</roleName></persName>
            </signed>
          </closer>
        </div>
      </div>
    </body>
  </text>
</TEI>