<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-094/2014: Møguligar sparingar í heilsuverkinum av at minka um nýtsluna av heilivági</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Gunvør Balle</persName>
            <roleName>løgtingskvinna</roleName>
          </author>
          <ref target="https://www.logting.fo/documents/35500" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/94">
        <div type="questioner">
          <head rend="bold">
            <persName>Gunvør Balle<lb /><roleName>løgtingskvinna</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um møguligar sparingar í heilsuverkinum av at minka um nýtsluna av heilivági, settur Karsten Hansen, landsstýrismanni í heilsumálum (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Hvussu stórar útreiðslur hevði heilsuverkið av heilivági í 2005, 2010 og 2015?</s>
            </item>
            <item xml:id="q2" type="question-item">
              <s>Hvørji sløg av heilivági standa fyri størsta partinum av útreiðsluvøkstrinum?</s>
            </item>
            <item xml:id="q3" type="question-item">
              <s>Hvussu stórar útreiðslur hevði heilsuverkið av kolestorol-niðursetandi heilivági í 2005, 2010 og 2015?</s>
            </item>
            <item xml:id="q4" type="question-item">
              <s>Hvussu nógvir føroyingar vóru í viðgerð við kolestorol-niðursetandi heilivági í 2005, 2010 og 2015?</s>
            </item>
            <item xml:id="q5" type="question-item">
              <s>Hvussu stórar útreiðslur hevði heilsuverkið av diabetesheilivági í 2005, 2010 og 2015?</s>
            </item>
            <item xml:id="q6" type="question-item">
              <s>Hvussu nógvir føroyingar eru viðgjørdir fyri diabetes I í 2005, 2010 og 2015?</s>
            </item>
            <item xml:id="q7" type="question-item">
              <s>Hvussu nógvir føroyingar eru viðgjørdir fyri diabetes II í 2005, 2010 og 2015?</s>
            </item>
            <item xml:id="q8" type="question-item">
              <s>Veit landsstýrismaðurin hvat diabetes kostar tí føroyska samfelagnum?</s>
            </item>
            <item xml:id="q9" type="question-item">
              <s>Hvussu stóran part av kolestorol- og diabetesheilivági rinda sjúklingarnir sjálvir, og hvussu stóran part rindar heilsuverkið?</s>
            </item>
            <item xml:id="q10" type="question-item">
              <s>Hvussu nógvir kostfrøðingar eru í starvi, og hvørjir sjúklingar verða sendir til kostfrøðingar?</s>
            </item>
            <item xml:id="q11" type="question-item">
              <s>Hvussu hevur játtanin til Fólkaheilsuráðið verið, síðan tað varð sett á stovn?</s>
            </item>
            <item xml:id="q12" type="question-item">
              <s>Hvussu nógva orku leggur heilsuverkið (læknar og annað heilsustarvsfólk) í at upplýsa og vegleiða sjúklingar um lívsstíl (kost - rørslu o.a.) sum liður í at spara heilsuverkinum fyri stórar heilivágs-útreiðslur?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Nógv umrøða er í hesum døgum av vaksandi útreiðslunum av heilsuverkinum, og hvussu samfelagið framhaldandi skal megna at fíggja eitt dygdargott heilsuverk.</s>
            <s>Landsstýrismaðurin í heilsumálum biður í hesum døgum um eykajáttan, m.a. tí heilivágsútreiðslurnar hækkaðu 14% í 2014, og tí roknað verður við, at útreiðslurnar økjast í 2015.</s>
          </p>
          <p>
            <s>Stórur partur av sjúkunum, ið okkara sjúkrahús viðgera, eru sonevndar lívsstílssjúkur.</s>
            <s>Diabetes (II), hjarta- karsjúkur, fleiri krabbameins- og giktasjúkur eru dømi um sjúkur, sum í stóran mun stava frá tí lívsstíli, vit hava vant okkum við seinastu 50-80 árini.</s>
            <s>Her verður hugsað um industrialiseraðan mat, royking, lítla rørslu og eitt javnt støði av strongd.</s>
          </p>
          <p>
            <s>Tá ið so nógvar sjúkur stava frá lívsstíli, er tað áhugavert, at heilsuverkið ger so lítið við at vísa á okkara egnu ábyrgd og evni at fyribyrgja og møguliga lekja hesar sjúkur.</s>
            <s>Heilsuverkið sparir allar flest pengar við, at færri gerast sjúk.</s>
            <s>Men ein fatalistiskur hugburður tykist at ráða, og tikið verður fyri givið, at vit skulu halda fram við sama lívsstíli og so heldur hervið verða bundin at dýrum og skaðiligum hjáárinum av heilivági eitt heilt lív fyri at halda sjúkuni so nøkulunda niðri.</s>
          </p>
          <p>
            <s>Óheft gransking, sum eingin fyrr virdi, hevur við treiskni og áhaldni nú sannført mong ivandi um, at fólk í stóran mun sjálv kunnu fyribyrgja - og í summum førum lekja mangar av vælferðarsjúkunum.</s>
            <s>T.d. verður ofta tjakast um hjáárinini við sonevndum Statinum, (eitt slag av kolestorol heilivági.)</s>
            <s>Eitt annað dømi er (sera dýri) diabetes heilivágurin.</s>
            <s>Hesin heilivágur (móti høgum kolestoroli og diabetes) verða aloftast útskrivað av vana, og uttan at sjúklingurin fær nakra miðvísa upplæring og vegleiðing í, hvussu hann kann broyta livihátt, sum í ávísum føri kann føra til lægri kolestorol og steðga byrjandi diabetes sjúku.</s>
          </p>
          <p>
            <s>Um vit halda fram at gera tað, vit altíð hava gjørt, fáa vit tað sama - fleiri og fleiri sjúk fólk.</s>
            <s>Søgan vísir - og framrokningar staðfesta - at vit fáa alsamt fleiri sjúk og harvið størri útreiðslur til heilivág.</s>
            <s>Heilivágur til lívsstílssjúkur fyribyrgir og lekir ikki sjúkuna, hann "bara" viðger nakað, ið longu er komið.</s>
            <s>Um ikki ein hugburðsbroyting fer fram innan heilsuverkið, er púra vist, at heilsuútreiðslurnar bara vaksa og vaksa.</s>
            <s>Og ein stórur partur av hesum útreiðslum eru til heilivág.</s>
            <s>Tí er tað helst ov lætt bert at siga, at vit fáa einki gjørt við, at útreiðslurnar til heilivág eksplodera, og tí mugu vit øll rinda 100tals milliónir meir til heilsuverkið.</s>
            <s>Fá munnu ivast í, at ein stórur partur av hesum útreiðslum kundu verið spardar, um heilsustarvsfólk átóku sær at geva fólki góða og skipaða vegleiðing og upplæring í at broyta lívsstíl, so tey kunnu sleppa undan at taka so nógvan heilivág.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-05-08">8. mai 2015</date></hi>
            </dateline>
            <signed rend="center">
              <persName>Gunvør Balle</persName>
            </signed>
          </closer>
        </div>
      </div>
    </body>
  </text>
</TEI>