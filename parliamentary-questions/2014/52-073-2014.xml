<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>At máa grundarlagið undan fíggjarlóg, játtanarlóg og stýrisskipanarlóg</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristina Háfoss</persName>
            <roleName>løgtingsmaður/kvinna</roleName>
          </author>
          <ref target="https://www.logting.fo/documents/35451"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/73">
        <div type="questioner">
          <head rend="bold">
            <persName>Kristina Háfoss<lb/><roleName>løgtingsmaður/kvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um at máa grundarlagið undan fíggjarlóg, játtanarlóg og stýris- skipanarlóg, settur Jørgen Niclasen, landsstýrismanni í fíggjarmálum (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="cbtutx6a33">Hví kom landsstýrismaðurin í figgjarmálum ikki beinanvegin í Løgtingið við eykajáttan til Heilsumálaráðið, tá tað gjørdist greitt, at neyðugt verður við 10,3 mió. kr. eyka til at rinda rokning, ið Heilsumálaráðið skal rinda sambært dóms- úrskurði?</s>
            </item>
            <item xml:id="q2" type="question-item">
              <s xml:id="nwzxy74gbi">Heldur landsstýrismaðurin í fíggjarmálum tað vera í lagi, at landsstýrismaðurin í heilsumálum rindar hesar 10,3 mió. kr. av játtanini til serviðgerð uttanlands, hóast landsstýrismaðurin hevur upplýst, at játtanin á fíggjarlógini ikki røkkur til hesa serstøku rokning, umframt vanliga virksemið til serviðgerð uttanlands?</s>
            </item>
            <item xml:id="q3" type="question-item">
              <s xml:id="v65t5eyumj">Er hesin framferðarháttur ikki við til at máa grundarlagið undan fíggjarlóg, játt- anarlóg og stýrisskipanarlóg?</s>
            </item>
            <item xml:id="q4" type="question-item">
              <s xml:id="bioi4td745">Er hetta í samsvari við játtanarlóg og stýrisskipanarlóg?</s>
            </item>
            <item xml:id="q5" type="question-item">
              <s xml:id="lsiccyrnfk">Hví umhugsar landsstýrið at fáa eykajáttan við fíggjarnevndarskjali, tá Løgtingið er saman og hevur fleiri tingfundir í vikuni?</s>
            </item>
            <item xml:id="q6" type="question-item">
              <s xml:id="mydswbbqhq">Nær kann væntast, at landsstýrið kemur við umbøn um eykajáttan til serviðgerð uttanlands, og hvussu stór væntast henda eykajáttan at verða?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="zxtmkxclxj">Tað undrar, at landsstýrið ikki er komið í Løgtingið við umbøn um eykajáttan til at rinda rokning á 10,3 mió. kr., ið eru álagdar Heilsumálaráðnum at rinda í rættinum herfyri.</s>
          </p>
          <p>
            <s xml:id="cegqji6iya">Løgtingið hevur 4 tingfundir hesa vikuna, og tí hevur verið rúm tíð at viðgera eina eykajáttan frá landsstýrinum.</s>
          </p>
          <p>
            <s xml:id="ioe33dqfsm">Í staðin hevur í fjølmiðlunum verið at frætt, at landsstýrismaðurin í heilsumálum ætlaði at koma í Løgtingsins Fíggjarnevnd við umbøn í fíggjarnevndarskjali.</s>
            <s xml:id="jmyr2sxnwo">Hetta undrar eisini stórliga.</s>
            <s xml:id="f424lpxpkr">Tí Fíggjarnevndin játtar bert átrokandi eykajáttanir umvegis fíggjarnevndarskjali, tá Løgtingið ikki er saman, og tá Løgtingið ikki hevur møguleika fyri skjótt at avgreiða eina átrokandi eykajáttan.</s>
            <s xml:id="z3ybfrenyg">Hetta er ikki støðan í løtuni.</s>
          </p>
          <p>
            <s xml:id="henmtyj374">Nú frættist so, at landsstýrismaðurin í fíggjarmálum hevur noktað landsstýrismanninum í heilsumálum at koma í Fíggjarnevndina við fíggjarnevndarskjali.</s>
            <s xml:id="m5k7qrgop6">Í staðin skal landsstýrismaðurin rinda peningin av eini játtan til serviðgerð uttanlands, hóast landsstýrið veit, at játtanin harvið ikki fer at røkka til endamál sítt samsvarandi fíggjarlógini.</s>
            <s xml:id="cadj44kxvi">Landsstýrismaðurin í heilsumálum upplýsir enntá sjálvur alment, at hann rindar av eini játtan á fíggjarlógini, har tað als ikki er nóg mikið av peningi á til bæði verandi virksemi og til hesa rokning á 10,3 mió. kr.</s>
            <s xml:id="ck7fv46vhu">Um landsstýrið velur henda leistin fyri síðan einaferð seinni í ár at koma við umbøn um eykajáttan - leingi eftir at
              peningurin er nýttur - gerst Løgtingið til eitt “stempulkontór”, ið onga veruliga ávirkan fær á játtanina.</s>
          </p>
          <p>
            <s xml:id="h4zbsluyuc">Henda framferð setir tí spurnartekin við, hvørt landsstýrið í hesum føri arbeiðir í samsvari við Játtanarlógina og Stýrisskipanarlógina, ið báðar áseta, at eingin útreiðsla má rindast uttan, at játtan er til hesa áðrenn.</s>
            <s xml:id="r3lxwebvgr">Í Stýrisskipanarlógini verður í § 43, stk. 2 ásett: “Eingin útreiðsla má verða goldin, uttan at heimild er fyri henni í teirri fíggjarlóg, ella aðrari játtanarlóg, ið er í gildi, tá ið ávíst verður.”</s>
            <s xml:id="gmj36kxblg">Og í Játtanarlógini verður í § 1 ásett: “Eingin útreiðsla má verða rindað og ikki má verða tikið ímóti inntøku, er játtan ikki útvegað frammanundan”.</s>
          </p>
          <p>
            <s xml:id="btvqj25htr">Í hesum førinum verður ein útreiðsla rindað, hóast landsstýrið veit, at játtanin ikki gevur rúm fyri hesum, og hóast góðir møguleikar eru fyri, at Løgtingið kann veita eina eykajáttan beinanvegin.</s>
          </p>
          <p>
            <s xml:id="m4pnxjp62d">Fyri at fáa lýst málið, verða hesir spurningar settir landsstýrismanninum í fíggjarmálum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Løgtingi</name>, <date when="2015-03-27">27. mars 2015</date></hi>
            </dateline>
            <signed rend="center">
              <persName>Kristina Háfoss</persName>
            </signed>
          </closer>
        </div>
      </div>
    </body>
  </text>
</TEI>