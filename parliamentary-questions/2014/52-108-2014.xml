<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Um útboð av grannskoðan av roknskapum í almennum partafeløgum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Janus Rein løgtingsmaður</persName>
            <roleName></roleName>
          </author>
          <ref target="https://www.logting.fo/documents/35526" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/108">
        <div type="questioner">
          <head rend="bold">
            <persName>Janus Rein løgtingsmaður</persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um útboð av grannskoðan av roknskapum í almennum partafeløgum, settur Johan Dahl, landsstýrismanni, (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Tann 22. apríl 2015 bjóðaði Vinnumálaráðið grannskoðanina av roknskapunum í trimum almennum partafeløgum, P/F Vága Floghavn, P/F Fiskaaling og P/F Postverk Føroya, sum landsstýrismaðurin varðar av, út til almenna kapping á Keypsportalinum; men við fráboðan tann 19. juni 2015 boðar Vinnumálaráðið umvegis Keypsportalin frá, at útbjóðanin er útsett. Kann landsstýrismaðurin greiða frá, hví hetta er hent?</s>
            </item>
            <item xml:id="q2" type="question-item">
              <s>Ætlar landsstýrismaðurin sær at virka fyri, at grannskoðanin av roknskapunum hjá áðurnevndu trimum almennu partafeløgunum fer í útboð á Keypsportalinum til javna og fría kapping hjá veitarum at bjóða uppá?</s>
            </item>
            <item xml:id="q3" type="question-item">
              <s>Ætlar landsstýrismaðurin sær at virka fyri, at grannskoðanin av roknskapunum hjá øllum stovnum, feløgum og almennum partafeløgum, sum Vinnumálaráðið varðar av, frameftir fer í útboð á Keypsportalinum til javna og fría kapping millum veitarar at bjóða uppá?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Tann 22. apríl 2015 bjóðaði Vinnumálaráðið grannskoðanina av roknskapunum hjá trimum almennum partafeløgum, P/F Vága Floghavn, P/F Fiskaaling og P/F Postverk Føroya, sum landsstýrismaðurin varðar av, út til almenna kapping á Keypsportalinum; men við fráboðan tann 19. juni 2015 boðar Vinnumálaráðið umvegis Keypsportalin frá, at útbjóðanin er útsett.</s>
          </p>
          <p>
            <s>Óváttað tíðindini í samfelagnum bera nú søgur um, at landsstýrismaðurin møguliga ikki ætlar, at grannskoðanin av roknskapunum í áðurnevndu feløgum skal bjóðast út í javna og fría kapping til veitarar at bjóða upp á.</s>
            <s>Fyri at fáa allan iva av vegnum, og fyri at lata landsstýrismannin tala fyri seg, eins og at tryggja mær, at grannskoðanin av roknskapum hjá almennum partafeløgum sjálvsagt fara í útboð á Keypsportalinum til almenna kapping, samsvarandi politikkinum hjá samgonguni, setir undirritaði tí omafyrinevndu spurningar.</s>
          </p>
          <p>
            <s>Samgongan skapti Keypsportalin við tí fyri eyga, at tað almenna sum heild skuldi fáa meira fyri peningin, við tað at keyp av vørum og tænastum skuldi bjóðast út í javna kapping til veitarar at kappast um.</s>
            <s>Hetta hevur, sum eisini ætlað, havt tvær jaligar fylgjur.</s>
            <s>Tað almenna fær sum heild meira fyri peningin, eins og at tað almenna við sínum stóra innkeypi av vørum og tænastum fær skapt ein betri marknað í Føroyum við fríari kapping, har øll kunnu bjóða seg fram sum veitarar á jøvnum føti og í fríari kapping.</s>
            <s>Hetta er í sær sjálvum eitt ovurhonds stórt framstig fyri føroyska samfelagið, har alment keyp av vørum og tænastum annars hevur tykist at verið nógv merkt av vina- og kenningapolitikki, har vørur og tænastur mangan hava verið keypt til ikki-kappingarførar prísir.</s>
          </p>
          <p>
            <s>Undirritaði er væl greiður yvir, at tað ikki er landsstýrismaðurin sjálvur ella Vinnumálaráðið, sum formelt avgreiðir grannskoðanina í almennum partafeløgum, men at tað eru nevndirnar í feløgunum, sum gera hetta.</s>
            <s>Tó hinvegin er neyvan nakað sum helst at ivast í, at tað er viljin og politikkurin hjá landsstýrismanninum, sum, gjøgnum nevndarformannin, avgerð um roknskapurin hjá einum almennum partafelag fer í útboð á Keypsportalinum ella verður lutaður út til ávíst grannskoðaravirki uttan nakra kapping.</s>
          </p>
          <p>
            <s>Viðvíkjandi útbjóðan av grannskoðan av roknskapum í almennum partafeløgum skal undirritaði at enda vísa til mannagongdina viðvíkjandi P/F Eystur- og Sandoyartunlar.</s>
            <s>Her varð talan um nýstovnað felag, har nógv virki lógu framvið fyri at fáa grannskoðanina eftir 'gomlu mannagongdunum', men har landsstýrið, júst samsvarandi politikkinum hjá samgonguni, bjóðaði hann út í fríari kapping á Keypsportalinum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-06-23">23. juni 2015</date></hi>
            </dateline>
            <signed rend="center">
              <persName>Janus Rein</persName>
            </signed>
          </closer>
        </div>
      </div>
    </body>
  </text>
</TEI>