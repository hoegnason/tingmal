<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Arktis</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bill Justinussen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/35389"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/42">
        <div type="questioner">
          <head rend="bold">
            <persName>Bill Justinussen<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um Arktis, settur Kaj leo Holm Johannesen, løgmanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="sflg4mrtym">Hvørji áhugamál Føroya í Arktis leggur løgmaður serligan dent á at røkja?</s>
            </item>
            <item xml:id="q2" type="question-item">
              <s xml:id="imkduafag6">Hvør greinar og verjir føroysk áhugamál í Arktis?</s>
            </item>
            <item xml:id="q3" type="question-item">
              <s xml:id="eassl6p6xi">Eru Føroyar luttiknar í stóra greiningararbeiðnum, sum danska verjan í næstum fer at gera viðvíkjandi trygd í Arktis?</s>
            </item>
            <item xml:id="q4" type="question-item">
              <s xml:id="a4sisiirox">Verður løgmaður Føroya vegna sum partur av ríkisfelagsskapinum støðugt kunnaður um hernaðarligt virksemi í Arktis?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="ga35eu4h42">Sambært SVIPA-frágreiðingini eru Føroyar land í Arktis.</s>
            <s xml:id="tadw3xxanr">Harvið eiga Føroyar natúrligan part í ábyrgd og áhugamálum í arktiska økinum.</s>
            <s xml:id="ygri75ylhb">Stórveldini USA, Russland og Canada hava ovurhonds fíggjarliga og hernaðarliga styrki í mun til norðurlondini, sum eisini hava mørk móti Arktis (Danmark umvegis ríkisfelagsskapin við Føroyar og Grønland).</s>
          </p>
          <p>
            <s xml:id="kzh6xo2v53">Seinnu árini er virksemið í arktiska økinum nógv vaksið.</s>
            <s xml:id="gclt3kmgl6">Við veðurlagsbroytingunum latast nýggjar siglingarleiðir upp.</s>
            <s xml:id="e6mr22ijtm">Ferðavinnan í økinum mennist.</s>
            <s xml:id="onal7r43ag">Ráevni í undirgrundini gerast meiri atkomilig.</s>
            <s xml:id="uktc5xlfdx">Nýggjar havleiðir við livandi tilfeingi gerast veruleiki.</s>
            <s xml:id="elpykp7xtp">Dysturin um rættindi at gagnnýta nýggju møguleikarnar harðnar.</s>
            <s xml:id="krmupewvcv">Í hesum dystinum ota stóru londini seg nærri hvørjum øðrum.</s>
            <s xml:id="n7nvealjw4">Tyngsti ítøkiligi leikarin er landanna hermegi, sum staðfestir styrkina, ið kemur at tryggja atgongd til í teirra eygum sjálvsøgd rættindi.</s>
          </p>
          <p>
            <s xml:id="drwheoew2n">Danmark røkir í høvuðsheitum føroyskan uttanríkispolitikk.</s>
            <s xml:id="cua7qq4mwx">Í spurninginum um Arktis hevur Danmark mong áhugamál at røkja.</s>
            <s xml:id="c4hwceofs4">Viðvíkjandi Arktis hevur tað stóran týdning at varðveita góð viðurskifti við stórveldini, serliga Russland.</s>
            <s xml:id="kvlz5x3wnf">Samstundis átekur Danmark sær leiklut saman við ES at verja mannarættindi í Ukraina.</s>
            <s xml:id="tssgdhqmnw">Á teirri síðuni eru viðurskiftini við Russland versnað seinastu tíðina.</s>
          </p>
          <p>
            <s xml:id="hbyerrycqa">Fyri møguleikar Føroya og Grønlands í Arktis hevur tað týdning, hvussu Danmark ber seg at í altjóða politikki so leingi, vit eru í ríkisfelagsskapi.</s>
            <s xml:id="wgueeqe7wt">Danska verjan fer nú undir eitt stórt greiningararbeiði viðvíkjandi trygd í Arktis.</s>
            <s xml:id="klh2ufgfut">Í fyrsta umfari eru settar av 100 mió. kr. til greiningararbeiðið, sum skal vera liðugt í vár.</s>
            <s xml:id="gjekb2grq7">Sum land í Arktis og samstundis sum partur av ríkisfelagsskapinum eiga Føroyar at vera partur av greiningararbeiðnum á jøvnum føti við Grønland og Danmark.</s>
          </p>
          <p>
            <s xml:id="w6ib7ebh5e">Seinastu árini hava USA, Canada, Russland og Noreg økt um hernaðarligu tilbúgvingina í arktiska økinum.</s>
            <s xml:id="cex2psuqvr">Fyrrverandi danski uttanríkisráðharrin Uffe Ellemann Jensen sigur í samrøðu við Danmarks Radio 5. januar 2015, at danska hernaðarliga tilbúgvingin er alt ov lítil í Arktis.</s>
            <s xml:id="dljsjd5zfp">Skulu Grønland og Danmark takast í álvara sum stórveldi í Arktis, eigur ríkisfelagsskapurin at senda munandi fleiri skip og flogfør til økið.</s>
            <s xml:id="gwuohsh2br">Ikki sum krígsavbjóðing, men júst fyri at sleppa undan at freista hini londini at koma ov nær okkara mørkum.</s>
          </p>
          <p>
            <s xml:id="x7ujvaj2sz">Høvuðsendamálið við allari hernaðarligari hjáveru er tilbúgving, leiting og bjarging.</s>
            <s xml:id="dookaq5uyf">Men eingin ivast í, at skuldi tað aftur blivið kalt millum stórveldini, fer hernaðarlig styrki í Arktis at hava stóran týdning fyri samlaðu viðurskiftini.</s>
            <s xml:id="jfbiqxcly6">Seinastu mánaðirnir við kreppuni í Ukraina eru sterkar ávaringar um, at trygdarviðurskifti eru skjótt umbroytilig.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-01-09">9. januar 2015</date></hi>
            </dateline>
            <signed rend="center">
              <persName>Bill Justinussen</persName>
            </signed>
          </closer>
        </div>
      </div>
    </body>
  </text>
</TEI>