<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Giktasjúk</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Rigmor Dam</persName>
            <roleName>løgtingsmaður</roleName>
          </author>
          <ref target="https://www.logting.fo/documents/35364"/>
          <note type="source_format">PDF document, machine-readable text</note>
          <date when="2014-11-25"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/28">
        <div type="questioner">
          <head rend="bold">
            <persName>Rigmor Dam<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur Giktasjúk, settur Karsten Hansen, landsstýrismanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="uldleg224k">Hví var ætlanin at halda aftur við teimum 10 sløgunum av heilivági, sum vórðu nevnd í skrivinum til serlæknarnar tann 3. juli?</s>
            </item>
            <item xml:id="q2" type="question-item">
              <s xml:id="ctrai4yl5o">Landsstýrismaðurin hevur ábyrgd av játtanini til serstakan sjúkrahúsheilivág. Visti landsstýrismaðurin, at sjúkrahúsleiðslan ætlaði at steðga tilgongdini av sjúkling- um, sum hava tørv á hesum sløgum av heilivági?</s>
            </item>
            <item xml:id="q3" type="question-item">
              <s xml:id="if3gq4bbh5">Hvussu ætlar landsstýrismaðurin at tryggja nøktandi viðgerð til giktasjúk, nú serlæknin hevur sagt seg úr starvi frá 1. januar 2015?</s>
            </item>
            <item xml:id="q4" type="question-item">
              <s xml:id="m7aoqwisin">Nær kunnu vit rokna við, at ein loysn er funnin, sum tryggjar viðgerðarstøðið fyri giktasjúk?</s>
            </item>
            <item xml:id="q5" type="question-item">
              <s xml:id="e6ui5jya4y">Nær og hvussu nógvar serlæknar í giktasjúku væntar landsstýrismaðurin at fáa sett í starv komandi árið?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="did33trisc">Einasti serlæknin í giktasjúkum segði seg fyrr í ár úr starvi.</s>
            <s xml:id="t4ssxr7qob">Í viðtali við Kringvarpið herfyri váttaði læknin, at leiðslan á Landssjúkrahúsinum saman við serstaka heilivágsráðnum í summar heitti á læknarnar um ikki at seta nýggjar sjúklingar í viðgerð við 10 ymiskum sløgum av heilivági.</s>
            <s xml:id="ojhaizjovb">Talan var her um heilivág til krabba-, tarm- og giktasjúkur.</s>
          </p>
          <p>
            <s xml:id="q44xcpvcxn">Samstundis staðfesti yvirlæknin, at hetta greitt var í ósamsvari við endamálið í sjálvum læknagerninginum.</s>
          </p>
          <p>
            <s xml:id="baxr3opvbe">Fáar tímar undan, at tíðindini um hetta bórust í Kringvarpinum, sendi landsstýrismaðurin út tíðindaskriv, har hann millum annað sigur, at “Mær vitandi hevur tað ikki verið hildið aftur við fígging til heilivág til giktasjúk, meðan eg havi sitið sum landsstýrismaður”</s>
          </p>
          <p>
            <s xml:id="ytrprzdqbv">Sonevndi biologiski heilivágurin hevur verið eitt stórt frambrot fyri fólk við gikta- og bindivevssjúkum.</s>
            <s xml:id="vefcyqvdd7">Tað hevur havt við sær, at fólk, ið annars høvdu verið óarbeiðsfør í bestu árum, framvegis kunnu hava eitt virkið lív.</s>
          </p>
          <p>
            <s xml:id="gbouse3ysq">Eitt er, at hetta er við til at halda fólk virkisfør og á tann hátt framhaldandi eru partur av arbeiðsmegini í samfelagnum.</s>
            <s xml:id="i7uefgvbqd">Annað er, at hetta í ovurstóran mun hevur ávirkan á lívsgóðskuna hjá sjúklingunum.</s>
            <s xml:id="rp6juxzjgl">Føroyar eru millum londini, sum hava hægsta títtleika av gikta- og bindivevssjúkum í heiminum, og Giktafelagið skrivar á heimasíðu sínari, at metta talið av føroyskum giktasjúklingum er um 1.500 - altso eini 3% av samlaða fólkatalinum hjá okkum.</s>
            <s xml:id="n4rmit7if3">Greitt er, at her er talan um kostnaðarmiklan heilivág, har vaksandi nýtsla fleiri ár á rað hevur elvt til meirnýtslu í rakstrarjáttanini hjá LSH.</s>
            <s xml:id="yqlmjm4pbi">Júst tí varð játtanin til hetta slagið av heilivági sett á serstaka játtan, heldur enn at vera partur av rakstrarjáttanini hjá LSH.</s>
          </p>
          <p>
            <s xml:id="fz46tnztt7">Talan er um útreiðslupost hjá Heilsumálaráðnum, og sjálvandi eigur landsins leiðsla at halda eitt vakið eyga við øllum útreiðslum.</s>
            <s xml:id="sss42mjk54">Men tað vekir bæði undran og ørkymlan, tá tað frættist, at landsstýrismaðurin og fyrisitingin leggur seg út í læknafakligu viðgerðina á LSH.</s>
          </p>
          <p>
            <s xml:id="rckdbhb35q">Støðan við giktalæknanum, sum hevur sagt seg úr starvið pr.</s>
            <s xml:id="ucuwvbxsl3">1. januar 2014, so var henda viðgjørd í tinginum í sambandi við fyrispurning frá Bjørt Samuelsen fyri sløkum mánaði síðan.</s>
            <s xml:id="qpfd3jd7kj">Har vísti landsstýrismaðurin á, at arbeitt verður við at finna eina loysn, og at ein loysn verður funnin, men nú meiri enn ein mánað seinni, hevur einki verið at frætt um hetta.</s>
          </p>
          <p>
            <s xml:id="wrgks2fuz7">Í opnum brævi harmast Giktafelag Føroya um, at um ein góðan mánað er eingin serlækni í giktasjúkum í starvi í Føroyum.</s>
            <s xml:id="bzpm2o2app">Í áheitan síni krevur felagið, at giktalæknin fær góð kor at virka undir og nøktandi arbeiðisviðurskifti yvirhøvur, so at hann kann verða verandi her í sínum núverandi starvi, og at giktasjúk fáa ta viðgerð, sum tey hava rætt til.</s>
          </p>
          <p>
            <s xml:id="k6oxo4v66s">Felagið sigur, at "Dugnaligi og væl umtókti serlæknin, sum eisini tosar og skilir føroyskt, og sum fegin vildi arbeitt í Føroyum burturav, fer úr starvi sínum her, um eingin loysn verður á støðuni".</s>
          </p>
          <p>
            <s xml:id="fdqcauzgho">Felagið spyr myndugleikarnar um umstøðurnar eru ella verða broyttar nú, so giktalæknin kann halda fram í starvinum.</s>
          </p>
          <p>
            <s xml:id="kft2qmigpb">Tað hevur verið róð framundir at endurskapa gomlu skipanina við konsulentum á økinum.</s>
            <s xml:id="ivkyy5yvyq">Men til hetta sigur felagið, at fyrimunurin við at hava verandi giktalækna í føstum starvi er, at bíðitíðin til giktaviðgerð ikki er so long, og sjúklingarnir sleppa undan at endurtaka sína sjúklingagongd og heilivágsnýtslu fyri serlæknanum ferð eftir ferð.</s>
            <s xml:id="fcmst7g6mj">Við øðrum orðum, at viðgerðin er samanhangandi, so sjúklingarnir vita, hvør lækni hevur ábyrgdina av viðgerðini ella broytingum í viðgerðini.</s>
          </p>
          <p>
            <s xml:id="aqnlx4lycs">Felagið vísir á, at teir umleið 1500 giktasjúklingarnir í Føroyum hava kent seg tryggar og í góðum hondum við verandi giktalækna í føstum starvi, men at arbeiðisumstøðurnar hjá giktalæknanum eru ikki nøktandi.</s>
            <s xml:id="kiooxmnvi5">Eisini vísir felagið á, at hóast eyka peningur nú er játtaður til heilivág, ræður framvegis ótryggleiki á økinum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2014-11-25">25. november 2014</date></hi>
            </dateline>
            <signed rend="center">
              <persName>Rigmor Dam</persName>
            </signed>
          </closer>
        </div>
      </div>
    </body>
  </text>
</TEI>