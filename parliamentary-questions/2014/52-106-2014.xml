<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Manglandi tilboð til tey ungu, sum í ár verða liðug á Rásini</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Eyðgunn Samuelsen</persName>
            <roleName>løgtingskvinna</roleName>
          </author>
          <ref target="https://www.logting.fo/documents/35522"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/106">
        <div type="questioner">
          <head rend="bold">
            <persName>Eyðgunn Samuelsen<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um manglandi tilboð til tey ungu, sum í ár verða liðug á Rásin, settur Anniku Olsen, landsstýriskvinnu (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="wskwxoswkz">Hvat ætlar landsstýriskvinnan at gera við, at tað enn einaferð einki bútilboð er til tey ungu, sum verða liðug við heildartilboðið á Rásini?</s>
            </item>
            <item xml:id="q2" type="question-item">
              <s xml:id="vehhmk7nit">Kann landsstýriskvinnan góðtaka, at tað enn einaferð er so illa avstaðfarið hjá Almannaverkinum, at tey ungu og avvarðandi teirra, fullkomiliga kenna seg slept upp á fjall av Almannaverkinum?</s>
            </item>
            <item xml:id="q3" type="question-item">
              <s xml:id="via65cuyng">Almannaverkið kastar ábyrgdina yvir til Almannamálaráðið, sum ikki hevur raðfest hesa uppgávuna í nóg stóran mun. Hvat ætlar landsstýriskvinnan at gera við tað?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="jw7w66dgdt">Vit hava ofta fegnast um góða heildartilboðið á Rásini í Runavík, sum gevur ungum við breki nakrar góðar møguleikar.</s>
            <s xml:id="xwkw3clbq3">Sjálvt endamálið við skúlatilboðnum er at menna tey ungu til eitt sjálvstøðugt lív eftir lokið skúlaskeið.</s>
          </p>
          <p>
            <s xml:id="m6gwemekz3">Tað var tí rættiliga skelkandi at hoyra foreldur at barni á Rásini greiða frá í fjølmiðlunum, at tað einki bútilboð er til barn teirra, nú skúlaskeiðið endar.</s>
            <s xml:id="q4qg63qi6e">Sum skilst er einki tilboð til nakran av teimum sjey fólkunum, sum seinastu árini hava gingið har.</s>
            <s xml:id="ecngae5ktt">Hendan vanlukkuliga støðan er júst tann sama, sum var galdandi fyri trimum árum síðani, tá eitt skúlaskeið var liðugt.</s>
            <s xml:id="tudjl4yf33">Almannaverkið hevði einki bútilboð, og nógv var frammi um hetta í fjølmiðlunum tá.</s>
            <s xml:id="gl6z6vtnse">Endin var, at Almannaverkið gjørdi eina fyribilsloysn - sum fleiri av hesum fólkum framvegis búgva í.</s>
            <s xml:id="uonkhybt7p">Nú hevur Almannaverkið so enn einaferð í trý ár vita, at skúlatilboðið verður liðugt í summar - og hevur eftir øllum at døma ikki megnað at funnið eina brúkiliga loysn.</s>
          </p>
          <p>
            <s xml:id="themkmr7w6">Ein kann undrast á, hvussu tað kann bera til, at Almannaverkið umsitur hetta mál so jánkasliga og vísir so lítla virðing fyri hesum fólkum og teirra avvarðandi.</s>
            <s xml:id="stmt2a363i">Tað kann ikki koma sum lundi á jólanátt, at hetta skúlatilboð nú er liðugt!</s>
          </p>
          <p>
            <s xml:id="xgvsf3milw">Í fjølmiðlunum vísir Almannaverkið til Almannamálaráðið, sum tey meta hevur raðfest uppgávuna ov illa, og Almannamálaráðið vísir aftur til Almannaverkið, sum eigur uppgávuna.</s>
            <s xml:id="ntvrudkwjk">Eingin vil eftir øllum at døma eiga ábyrgdina av íkomnu støðuni, vælskiljandi.</s>
          </p>
          <p>
            <s xml:id="eyoacskqnm">Løgtingið samtykti, beint áðrenn tað fór heim í summarfrí, broytingar í lógini um hetta skúlatilboðið til ung á Rásini (og møguliga onnur við), har broytingin var, at tað er Almannaverkið, sum skal koma at umsita búpartin av tilboðnum meðan tað gongur fyri seg, meðan Mentamálaráðið hevur ábyrgdina av skúlatilboðnum.</s>
            <s xml:id="et4mxdvchc">Spurningurin er so, um Almannaverkið megnar at umsita hesa uppgávuna, nú tað vísir seg, at tey enn einaferð ikki skipa sítt arbeiði soleiðis, at tey, sum tørva, kunnu fáa tilboðini, tá tey hava brúk fyri teimum, men í staðin verða send í óvissu at bíða, ofta í mánaðir og ár, uttan at nakað hendir.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-06-23">23. juni 2015</date></hi>
            </dateline>
            <signed rend="center">
              <persName>Eyðgunn Samuelsen</persName>
            </signed>
          </closer>
        </div>
      </div>
    </body>
  </text>
</TEI>