<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Ásetan av minstu revsin fyri við vilja at bróta grindareglugerðina</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Janus Rein Løgtingsmaður</persName>
            <roleName/>
          </author>
          <ref target="https://www.logting.fo/documents/35484"/>
          <note type="source_format">PDF document, machine-readable text</note>
          <date when="2015-04-29"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/87">
        <div type="questioner">
          <head rend="bold">
            <persName>Janus Rein Løgtingsmaður</persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um ásetan av minstu revsing fyri við vilja at bróta grindareglugerðina settur Jacob Vestergaard, landsstýrismanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="qvilkex2mu">Hevur landsstýrismaðurin ætlanir um at áseta mark fyri minstu revsing fyri við vilja at bróta grindareglugerðina?</s>
            </item>
            <item xml:id="q2" type="question-item">
              <s xml:id="pbmmwisen5">Hvussu stóra sekt hugsar landsstýrismaðurin um at áseta?</s>
            </item>
            <item xml:id="q3" type="question-item">
              <s xml:id="lda7ydxdqn">Heldur landsstýrirmaðurin, at ein munandi hækking av revsingini fyri við vilja at forða fyri grindarakstri ella grindadrápi, ið sýslumaðurin hevur tikið avgerð um, fer at hava fyribyrgjandi virknað?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="jlwgjm24v6">Landsstýrismaðurin í fiskivinnumálum arbeiðir í løtuni við einum uppskotið til lóg um grind og annan smáhval.</s>
            <s xml:id="gbcmlyfmcy">Ætlanin er eisini, at grindareglugerðin skal dagførast sambært nýggju lógini, tá ið hon er samtykt, og tí loyvir undirritaði seg hervið at spyrja, um landsstýrismaðurin hevur ætlanir um at áseta í lógini eitt høgt minstamark fyri við vilja at tarna grindarakstri og grindadrápi og soleiðis bróta ásetingar í grindareglugerðini.</s>
            <s xml:id="tytmoebgbs">Í galdandi grindareglugerð er ásett um revsingina at bróta grindareglugerðina, at <hi rend="italic">“tá brotið er framt við vilja við fongsul upp til 4 mánaðir sbrt. § 19, stk. 2 í løgtingslóg um vernd av dýrum.”</hi></s>
          </p>
          <p>
            <s xml:id="nez7hwxsfu">Seinasta summar vóru fólk frá ávísum umhvørvisfelagsskapi í Føroyum við eittans einum endamáli: at forða fyri at grind varð hildin til og dripin.</s>
            <s xml:id="epo725uth4">Hesin felagsskapur hevur boðað frá, at tey koma aftur til Føroyar í ár við somu ætlan: at forða fyri at grind verður dripin í Føroyum.</s>
            <s xml:id="qlofwwkiay">Umhvørvisfólkini høvdu við sær sera vandamiklar bátar.</s>
            <s xml:id="hlzi6n2gin">Talan er um bátar, sum hava tveystyrktar ella trístyrktar skrokkar.</s>
            <s xml:id="kspq4dmnq3">Bátarnir eru serframleiddir í Fraklandi við eittans endamáli: At gera seg inn á føroyskar grindabátar.</s>
            <s xml:id="jv3dq3auhd">Hesir bátar forkomu einum stórum tilfeingisvirði seinasta summar við at reka grind út aftur tvær ferðir.</s>
            <s xml:id="njmptode3j">Í grind á Sandi í august 2014 vóru hesi umhvørvisfólkini á sandinum og gingu út móti grindini til tess at styggja grindina út aftur.</s>
            <s xml:id="h35su6qzrb">Hetta er greitt brot á § 11, stk 2 í grindareglugerðini, har m.a. stendur, at <hi rend="italic">“Heldur ikki er loyvt at forða fyri rakstri ella drápi, ið sýslumaðurin hevur tikið avgerð um sbrt. §§ 8 og 9.”</hi>.</s>
            <s xml:id="t2oqczwibf">Umhvørvisfólkini vórðu handtikin av løgregluni og í Føroya rætti dømd bót 1.000,- kr. hvør.</s>
          </p>
          <p>
            <s xml:id="zk7ox7fecm">Tað er stórur munur á eini bót upp á 1.000 krónur og 4 mánaða fongsulsrevsing, og dómurin undraði mangan.</s>
            <s xml:id="kpnxqw2zk6">Um bótin var munandi hægri, so tað merkist á pengapunginum, so høvdu hesi fólk - nógv av teimum eru lesandi - helst hugsa seg um meira enn eina ferð, áðrenn slíkt verður gjørt.</s>
            <s xml:id="bilo7s3nqy">Í øðrum londum, eitt nú USA, verða brot, sum eru gjørd við beráddum huga, revsað ógvuliga hart.</s>
            <s xml:id="d675hgtiyq">Í statinum Ohio í USA er eitt fordømi um, hvussu fólk verða revsað, sum gera seg inn á tilfeingisrættin.</s>
            <s xml:id="ornbt4jpsn">Har mundu umhvørvisstríðsfólk, líknandi teimum, sum koma til Føroyar at forða grindadrápi, forkomið reinsdjóraveiðuni, sum er/var ein væl regulerað veiða við ásettari kvotu pr.</s>
            <s xml:id="efaproei2n">veiðimann, umframt at hesir veiðimenn gjalda statinum Ohio fyri at veiða eitt ásett tal av reinsdjórum.</s>
            <s xml:id="sa5wpcpt53">Talan er ikki um ránsveiðu!</s>
            <s xml:id="rwwjtrrx4b">Umhvørvisfólk møttu upp í stórum tali, summar aftaná summar, larmaðu og garteraðu við grýtum og lokum fyri at ræða reinsdjórini burtur frá veiðimonnunum.</s>
            <s xml:id="aepi7gipn7">Talið av reinsdjórum vaks, og tey byrjaðu at taka yvir í øllum náttúruøkjunum í Ohio.</s>
            <s xml:id="qvcu7au2x3">Staturin misti nógvar kærkomnar inntøkur frá veiðimonnunum, sum høvdu goldið veiðilisenspening.</s>
            <s xml:id="mzpr5xosyx">Statssenatið (tingið) í Ohio samtykti - bæði demokratar og repuplikanarar - at tann, sum breyt lógina við at gera seg inn á reinsdjóraveiðuna í statinum, fekk eina bót upp á 10.000 dollarar, og haraftrat 90 daga fongsulsrevsing.</s>
            <s xml:id="pamdhwqvyz">Spurningurin er so: Hvussu nógv ekstrem umhvørvisfólk komu aftur summarið eftir at órógva reinsdjóraveiðuna?</s>
            <s xml:id="b5prmdojda">Svarið er nærum eingin!</s>
          </p>
          <p>
            <s xml:id="l6bsbw6avt">Tí loyvir undirritaði seg hervið at spyrja, um landsstýrismaðurin hevur ætlanir um at áseta eitt minsta mark fyri sektina fyri slíkt brot.</s>
            <s xml:id="togzspukls">Vísandi til dømi omanfyri, kundi slíkt verið á einum minsta støði sum t.d. 100.000 kr ., ella fongsulsrevsing, og soleiðis at revsingin verður skrásett í kriminalregistaranum.</s>
          </p>
          <p>
            <s xml:id="faonkqkdky">Løgtingið hevur annars samtykt (løgtingsmál nr. 4/2014) at heita á landsstýrið m.a. um, at <hi rend="italic">“skipast kann ein verulig tilbúgving, og átøk fremjast, sum kunnu fyribyrgja, at umboð fyri felagsskapir og útgerð, ið hava til endamáls at fremja ólógligt virksemi ella hótta lóglig rættindi í Føroyum, kunnu koma til landið ella kunnu útinna fyrireikingar til tílíkt virksemi í Føroyum”</hi>.</s>
            <s xml:id="hhrsk4j7ou">Løgmaður hevur nú boðað tinginum frá, at danska stjórnin sigur, at ikki ber til at seta slík tiltøk í verk.</s>
          </p>
          <p>
            <s xml:id="klyws6szzd">Ein munandi herðing av revsingini fyri við vilja at ganga í móti grindareglugerðini og forða føroyingum teirra aldar gamla og lógliga rætti at drepa grind, hevði helst fingið fólk at hugsa seg um fleiri ferðir, áðrenn tey gjørdu slíkt.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-04-29">29. apríl 2015</date></hi>
            </dateline>
            <signed rend="center">
              <persName>Janus Rein</persName>
            </signed>
          </closer>
        </div>
      </div>
    </body>
  </text>
</TEI>