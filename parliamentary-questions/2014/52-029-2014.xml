<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Støðan á Psykiatriska deplinum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Rigmor Dam</persName>
            <roleName>Løgtingskvinna</roleName>
          </author>
          <ref target="https://www.logting.fo/documents/35366" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/29">
        <div type="questioner">
          <head rend="bold">
            <persName>Rigmor Dam<lb /><roleName>Løgtingskvinna</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um støðuna á Psykiatriska deplinum settur Karsten Hansen, landsstýrismanni (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Hvat ætlar landsstýrismaðurin at gera við íkomnu støðuna á Psykiatriska deplinum, nú leiðandi yvirlæknin gevur skarvin yvir vegna ótolandi arbeiðsumstøður?</s>
            </item>
            <item xml:id="q2" type="question-item">
              <s>Nær kunnu vit vænta, at ein loysn verður funnin?</s>
            </item>
            <item xml:id="q3" type="question-item">
              <s>Hvørjar avleiðingar metir landsstýrismaðurin, at tað hevur fyri fólkini við sálarheilsu- avbjóðingum og fyri tilboðini á Psykiatriska deplinum, at tann sera positiva menning- artilgongd, sum hevur verið innan økið undir leiðslu yvirlæknans, nú verður steðgað?</s>
            </item>
            <item xml:id="q4" type="question-item">
              <s>Hvørji eru útlitini fyri, at føroyska heilsuverkið fær annan serlækna innan psykiartri at søkja starvið sum leiðandi yvirlækni, um undanfarni yvirlækni fór úr starvi vegna ótolandi arbeiðsumstøður?</s>
            </item>
            <item xml:id="q5" type="question-item">
              <s>Hvørji eru útlitini fyri fíggjarligum uppraðfestingum innan psykiatriska økið í fyriliggjandi fíggjarlógaruppskoti?</s>
            </item>
            <item xml:id="q6" type="question-item">
              <s>Hvussu høgar hava lønarútreiðslurnar til Psykiatriska depilin verið seinastu 10 árini?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>“Eg ætli mær ikki at avvikla tað, sum eg havi verið við til at útvikla”!</s>
            <s>So avgjørdur var leiðandi yvirlæknin á Psykiatriska deplinum, Tórmóður Stórá, tá hann í miðlunum hin 27. november staðfesti, at hann kortini ikki ynskir fast starv sum leiðandi yvirlækni á Psykiatriska deplinum, hóast hann søkti og fekk starvið í boði herfyri.</s>
          </p>
          <p>
            <s>Orsøkin til ógvusligu fráboðan yvirlæknans er at finna í ótolandi arbeiðsumstøðum og fíggjarligari niðurbræðing av økinum gjøgnum nógv ár.</s>
            <s>Og nú glottar vóru at hóma, sum tó kortini ikki gjørdust til veruleika, misti yvirlæknin hugin at stríðast fyri lívsstarvinum og gav skarvin yvir.</s>
          </p>
          <p>
            <s>Játtanin til Psykiatriska depilin er í mong ár partvíst farin til at røkta fastbúgvandi búfólk, sum tað almenna ikki hevur raðfest.</s>
            <s>Nú hesi eru flutt út, var ætlanin at brúka part av leysgivnu pengunum til menning av Psykiatriska deplinum, eitt nú av starvsfólkum og uppraðfesting av ambulantari viðgerð, økispsykiatriini - menning, sum hevur bíðað eftir fíggjarligum rásarúmi.</s>
          </p>
          <p>
            <s>Men, sum sæst á fíggjarlógaruppskotinum, er hetta ikki politiski viljin.</s>
            <s>Tvørturímóti ynskir landsstýrismaðurin at brúka leysgivna peningin aðrastaðni í heilsuverkinum, eitt nú til mammografi-screening, serlækna í eldrasjúkum, trýsttanga og diabetesætlan.</s>
            <s>Hetta, samstundis sum, at psykiatriska økið hevur spart pengar og er skorið inn á bein, og har neyðugt hevur verið at útseta og avlýsa menningartiltøk, hóast menning er grundleggjandi fyri at tryggja dygdina í tænastuni - ikki minst menning av starvsfólkum, sum er einasta viðgerðaramboðið á psykiatriska økinum, um vit ikki vilja fylla fólk við enn meira heilivági.</s>
            <s>Hendan niðurbræðingin av Psykiatriska deplinum lýsir tað akutta hóttafall, sum føroyska heilsuverkið stendur yvir fyri í løtuni.</s>
            <s>Heilsuverkið er so nógv niðurpínt nú, at læknar og heilsustarvsfólk rópa varðskó, tí tey vilja ikki lata sær hetta lynda longur.</s>
            <s>Og her er eingin glotti fyri framman, tí í fíggjarlógaruppskotinum fyri komandi ár skal heilsuverkið spara 13,4 mió. kr. og aftur 15,9 mió. kr. í 2016 - ella áleið 30 mió. kr. komandi tvey árini.</s>
          </p>
          <p>
            <s>Vit hoyra tað dagliga.</s>
            <s>Trupulleikin við, at kommunulæknar ikki fáa kvinnur framat til mammografi, er framvegis óloystur.</s>
            <s>Vit mangla serlæknar í hópatali.</s>
            <s>Leiðslan er eftir øllum at døma so pressað, at hon herfyri tók læknarnar av ræði og mælti til at steðga tilgongdini av sjúklingum, sum hava tørv á 10 ymiskum sløgum av dýrum heilivági, herundir krabbamein og giktasjúkur.</s>
            <s>Dugnaligi giktalæknin vildi ikki spæla við meira og segði seg úr starvi, og nú hevur eisini okkara eldhugaði leiðandi yvirlækni á Psykiatriska deplinum fingið nokk.</s>
            <s>Spurningurin er, hvussu nógv meira niðurlaðing okkara land og fólk tolir.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br /><date when="2014-11-28">28. november 2014</date></hi>
            </dateline>
            <signed rend="center">
              <persName>Rigmor Dam</persName>
            </signed>
          </closer>
        </div>
      </div>
    </body>
  </text>
</TEI>