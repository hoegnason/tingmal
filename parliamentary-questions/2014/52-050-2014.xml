<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>"Det Systemiske Risikoråd"</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristina Háfoss</persName>
            <roleName>løgtingskvinna</roleName>
          </author>
          <ref target="https://www.logting.fo/documents/35409"/>
          <note type="source_format">PDF document, machine-readable text</note>
          <date when="2015-01-29"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/50">
        <div type="questioner">
          <head rend="bold">
            <persName>Kristina Háfoss<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um “Det Systemiske Risikoråd”, settur Jørgen Niclasen, lands- stýrismanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="qxripotvbf">Hví mælir landsstýrið til at nýta “Det Systemiske Riskikoråd” til at hava yvir- skipað eftirlit við øllum tí føroyska fíggjargeiranum?</s>
            </item>
            <item xml:id="q2" type="question-item">
              <s xml:id="veef4w2xt4">Metir landsstýrismaðurin tað vera rætt, at danskir myndugleikar skulu røkja eftirlitsuppgávu á fíggjarligum økjum, har føroyingar hava heimtikið ábyrgdina, herundir eftirlitsskylduna?</s>
            </item>
            <item xml:id="q3" type="question-item">
              <s xml:id="qs6xwu3frn">Hvør føroyskur stovnur røkir í dag uppgávuna, ið landsstýrið mælir til at lata til “Det Systemiske Risikoråd”?</s>
            </item>
            <item xml:id="q4" type="question-item">
              <s xml:id="vnbki2t3f2">Heldur landsstýrismaðurin, at tað er nøktandi at lata upp í hendurnar á einum donskum ráði at røkja fíggjarligt váðaeftirlit við atliti til føroyska fíggjargeiran, føroyska búskapin og føroyska samfelagið?</s>
            </item>
            <item xml:id="q5" type="question-item">
              <s xml:id="ubvwl6wvrs">Hevur landsstýrið kravt, at Føroyar fáa umboð í “Det Systemiske Risikoråd”?</s>
            </item>
            <item xml:id="q6" type="question-item">
              <s xml:id="uu5aymgh4j">Hví ikki lata ein endurstovnaðan Landsbanka Føroya røkja yvirskipaðu fíggjarligu eftirlitsuppgávurnar, ið nú verða lagdar til “Det Systemiske Risikoråd” í Keyp- mannahavn?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="ogn5htdl24">Fíggjarkreppan lærdi flestu lond, at tað ikki er nóg mikið at hava fíggjareftirlit, ið hava eftirlit við hvørjum fíggjarstovni sær, men neyðugt er eisini við yvirskipaðum samfelagsbúskaparligum eftirliti, ið støðugt heldur eyga við váðunum í fíggjargeiranum sum heild.</s>
          </p>
          <p>
            <s xml:id="xoriacyrrl">Í kjalarvørrinum av fíggjarkreppuni setti ES tí eisini í 2011 á stovn eitt ráð (European Systemic Risk Board - ESRB), ið skuldi hava yvirskipað eftirlit við teimum váðum, ið eru í fíggjargeiranum.</s>
            <s xml:id="gywkwopaac">Mælt varð samstundis til, at europeisku londini tryggjaðu, at stovnar fingu til uppgávu javnan at hava eftirlit við sokallaðu systemisku váðunum í fíggjargeiranum.</s>
            <s xml:id="ayxvmnigxx">Dømi um hesar eru stórt samlað undirskot av innlánum í mun til útlán, og tá bústaðarprísirnir vaksa meira enn haldgott er, og sokallaðar “bústaðarbløðrur” gerast veruleiki.</s>
          </p>
          <p>
            <s xml:id="a72pvr4gmi">Eftir fíggjarkreppuna hava flestu lond styrkt sínar tjóðbankar fyri m.a. at styrkja samfelagsbúskaparliga eftirlitið.</s>
            <s xml:id="uoxvzuctie">Í 2013 stovnaðu danir hartil teirra “Systemiske Risikoråd”.</s>
            <s xml:id="qres6shehb">Ráðið húsast í Danmarks Nationalbank, hvørs ovasta stjórn eisini hevur formansskapin í ráðnum.</s>
            <s xml:id="b7gz556ql2">Endamálið er m.a. javnan at staðfesta og hava eftirlit við fíggjarligum váðum í Danmark, umframt koma við ávaringum og tilmælum til átøk at minka fíggjarligar váðar í Danmark.</s>
          </p>
          <p>
            <s xml:id="mufgtuchax">Í Føroyum valdi landsstýrið at ganga beint øvugt.</s>
            <s xml:id="ktwgs5yvtl">Tí í 2013 avtók landsstýrið Landsbanka Føroya.</s>
            <s xml:id="qe7c4ve34a">1. apríl 2013 varð Landsbankin heilt avtikin.</s>
            <s xml:id="vlq3dclhsv">Landsbanki Føroya var annars einasti óhefti samfelagsbúskaparligi stovnur Føroya, ið m.a. javnan fylgdi gongdini í føroyska fíggjargeiranum og gjørdi eitt nú javnan frágreiðingar við serligum atliti at gongdini í føroyska fíggjargeiranum.</s>
          </p>
          <p>
            <s xml:id="xqeglddszg">Mett verður, at tær uppgávur, ið landsstýrið mælir til at leggja til danska “Det Systemiske Risikoråd”  í Danmarks Nationalbank, høvdu verið natúrligur partur av virksemi Landsbankans, um hesin ikki varð avtikin av samgonguni og landsstýrinum.</s>
          </p>
          <p>
            <s xml:id="uakmcroeaz">Umframt at hava eftirlit við føroysku bankunum mælir landsstýrið nú eisini til, at “Det Systemiske Risikoråd”  skal hava eftirlit við øllum tí samlaða føroyska fíggjargeiranum.</s>
            <s xml:id="bwsw2r7trs">Eisini tí partinum har føroyingar hava heimtikið ábyrgdina av - herundir eftirlitsskylduna.</s>
          </p>
          <p>
            <s xml:id="mynesd3t3n">Fyri at fáa lýst málið verða hesir spurningar settir landsstýrismanninum í fíggjarmálum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-01-29">29. januar 2015</date></hi>
            </dateline>
            <signed rend="center">
              <persName>Kristina Háfoss</persName>
            </signed>
          </closer>
        </div>
      </div>
    </body>
  </text>
</TEI>