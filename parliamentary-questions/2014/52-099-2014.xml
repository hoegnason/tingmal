<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Grønlendskir trolarar og landing í Føroyum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Janus Rein</persName>
            <roleName>løgtingsmaður</roleName>
          </author>
          <ref target="https://www.logting.fo/documents/35508"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/99">
        <div type="questioner">
          <head rend="bold">
            <persName>Janus Rein<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um grønlendskar trolarar og landing í Føroyum, settur Johan Dahl, landsstýrismanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="afplass4ri">Kann landsstýrismaðurin greiða frá, eftir hvørjum reglum, Heilsufrøðiliga Starvsstovan gevur heilsuváttan upp á fiskin hjá útlendskum fiskiskipum, sum landa fisk í Føroyum?</s>
            </item>
            <item xml:id="q2" type="question-item">
              <s xml:id="koiojvj2q6">Kann landsstýrismaðurin greiða frá, um somu reglur eru galdandi fyri útlendsk fiskiskip, sum umskipa fisk í føroyskum havnum umborð á farmaskip?</s>
            </item>
            <item xml:id="q3" type="question-item">
              <s xml:id="oxet4icive">Kann landsstýrismaðurin greiða frá, um serligar reglur eru galdandi fyri at geva heilsuváttan til grønlendsk fiskiskip?</s>
            </item>
            <item xml:id="q4" type="question-item">
              <s xml:id="vzttkotafh">Kann landsstýrismaðurin greiða frá, um talan er bert um eitt einstakt grønlendskt fiskiskip, sum ikki hevur fingið heilsuváttan frá Heilsufrøðiligu Starvsstovuni (”Polar Princess”), ella um talan er um øll grønlendsk fiskiskip?</s>
            </item>
            <item xml:id="q5" type="question-item">
              <s xml:id="heormuiyyr">Vísandi til spurning 4, kann landsstýrismaðurin greiða frá, hvør júst hesin trupulleikin er?</s>
            </item>
            <item xml:id="q6" type="question-item">
              <s xml:id="ftw6upzxbn">Er landsstýrismaðurin greiður yvir, at øll hesi fremmandu skip leggja nógvan pening eftir sær í føroyska búskapinum, við tað at tey, samstundis, sum tey leggja upp her, keypa nógva útgerð og tænastur?</s>
            </item>
            <item xml:id="q7" type="question-item">
              <s xml:id="dmkfzkx5fe">Hvat ætlar landsstýrismaðurin at gera við trupulleikan, at útlendsk fiskiskip ikki fáa heilsuváttan frá Heilsufrøðiligu Starvsstovuni?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="vn4sc7vwlq">Vanligt er, at fiskiskip fara av fiskileið og landa veiðuna aðrastaðni enn í heimlandinum.</s>
            <s xml:id="uf6mt2ycla">Soleiðis hava t.d. føroysk frystilínuskip, sum fiskaðu á Flemich Cap í vár, landað ein part av veiðuni í St. Pierre, og eisini er vanligt, at bæði føroysk uppsjóarfiskiskip og rækjutrolarar landa veiðuna í útlendskum havnum.</s>
            <s xml:id="gbfq3aiqw3">Hetta hava føroysk skip gjørt so leingi, føroyingar hava rikið skipsfiskiskap.</s>
          </p>
          <p>
            <s xml:id="j7wsllvz6k">Somuleiðis hava eisini útlendsk skip landað fisk í Føroyum, bæði til virkingar og á goymslu til víðari avskipingar.</s>
            <s xml:id="vjjgcnmmyj">Eisini er vanligt, at útlendsk fiskiskip umskipa veiðuna umborð á útlendsk farmaskip í føroyskum havnum.</s>
          </p>
          <p>
            <s xml:id="e7fsety6b3">Tað, at skip landa og umskipa í Føroyum, gevur stórar inntøkur til føroyskt vinnulív.</s>
            <s xml:id="f7m37f3uma">Skipini keypa útgerð og olju í Føroyum, umvælingar verða gjørdar á føroyskum skipasmiðum, manningar skiftar o.s.fr.</s>
            <s xml:id="orlg276pzz">og gevur hetta inntøkur upp á fleiri 10 tals milliónir krónur til føroyska samfelagið.</s>
            <s xml:id="lxu6q2gks7">Soleiðis hava grønlendsk fiskiskip í nógv ár landað í Føroyum; men nú tykist tó vend at vera komin í.</s>
            <s xml:id="zwjbvifnzx">Grønlendk fiskiskip eru givin at landa í Føroyum, tí sum skilst, eru trupulleikar við Heilsufrøðiligu Starvsstovuni, sum ikki vil geva heilsuváttan upp á fiskin hjá skipunum.</s>
            <s xml:id="lyf3lsfjya">Nú hevur grønlendski trolarin ”Polar Princess” verið í Íslandi og landað , og har vóru eingir trupulleikar við heilsuváttani.</s>
          </p>
          <p>
            <s xml:id="a62gzs52u2">Tað er stórt spell, at útlendsk skip ikki kunnu landa í Føroyum, men mugu fara í onnur lond.</s>
            <s xml:id="v3g6sidphm">Føroyska samfelagið missir pening av hesum, og tí verður spurt, hvørjar orsakirnar eru, at eitt nú grønlendskir trolarar ikki fáa heilsuváttan frá Heilsufrøðiligu Starvsstovunu upp á fiskin.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-05-18">18. mai 2015</date></hi>
            </dateline>
            <signed rend="center">
              <persName>Janus Rein</persName>
            </signed>
          </closer>
        </div>
      </div>
    </body>
  </text>
</TEI>