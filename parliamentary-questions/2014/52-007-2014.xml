<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Leiðreglur fyri mammografi á Landssjúkrahúsinum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Rigmor Dam</persName>
            <roleName>løgtingskvinna</roleName>
          </author>
          <ref target="https://www.logting.fo/documents/35321"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/7">
        <div type="questioner">
          <head rend="bold">
            <persName>Rigmor Dam<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um leiðreglur fyri mammografi á Landssjúkrahúsinum, settur Karsteni Hansen, landsstýrismanni í heilsumálum (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s>Í hvønn mun metir landsstýrismaðurin, at herdu krøvini at sleppa til mammografikanning samsvara við hugsjónina um trygd og dygd í heilsuverkinum? </s>
            </item>
            <item xml:id="q2" type="question-item">
              <s>Hvat heldur landsstýrismaðurin um, at leiðslan á Landssjúkrahúsinum hevur broytt leiðreglurnar fyri mammografi fyri at lækka talið av kvinnum, sum verða kannaðar fyri bróstkrabba?</s>
            </item>
            <item xml:id="q3" type="question-item">
              <s>Hvat ætlar landsstýrismaðurin at gera við málið og nær?</s>
            </item>
            <item xml:id="q4" type="question-item">
              <s>Ætlar landsstýrismaðurin at raðfesta pening til mammografisceening á komandi fíggjarlóg?</s>
            </item>
            <item xml:id="q5" type="question-item">
              <s>Í hvønn mun ætlar landsstýrismaðurin at ganga tilmælinum frá Krabbameinsætlan Heilsumálaráðsins frá 2009 á møti í mun til skipan av mammografiscreening í Føroyum?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s>Leiðreglurnar fyri mammografi eru herdar á Landssjúkrahúsinum soleiðis, at fleiri kvinnur sleppa ikki framat at verða kannaðar fyri bróstkrabba, tí tær lúka ikki nýggju, herdu krøvini.</s>
          </p>
          <p>
            <s>Sum skilst ynskir leiðslan á Landssjúkrahúsinum, við nýggjum leiðreglum, at tálma tilgongdina til mammografi.</s>
            <s>Aktuella bíðirøðin er áleið 200 kvinnur, og talið av kanningum er økt við áleið 30 prosentum hesi seinastu fimm árini – ivaleyst tí kvinnurnar tíbetur eru vorðnar alt meira tilvitaðar um bróstkrabba sum heild.</s>
          </p>
          <p>
            <s>Kommunulæknafelagið og Krabbameinsfelagið finnast at nýggju leiðreglunum, tí feløgini hava samband við fleiri kvinnur, sum kenna seg ótryggar, eftir at kommunulæknin hevur sent tær til mammografi, sum tær tó ikki sleppa framat til, nú krøvini brádliga eru herd.</s>
          </p>
          <p>
            <s>Tað er ilt at skilja, at heilsuverkið soleiðis herðir krøvini, so færri kvinnur verða kannaðar – samstundis sum vit vita, at tess fyrr krabbamein verður staðfest, tess bjartari eru útlitini fyri bata.</s>
            <s>Ikki minst sæð í ljósinum av, at grannalond okkara hava skipanir við mammografiscreening, har allar kvinnur í ávísum aldursbólkum fáa tilboð um mammografi við jøvnum millumbilum; skipanir, sum Heilsumálaráðið sjálvt hevur mælt til at seta í verk her heima í Krabbameinsætlan fyri Føroyar frá 2009.</s>
          </p>
          <p>
            <s>Onkur vil vera við, at verandi skipan, áðrenn nýggjar leiðreglur vórðu settar í verk, í veruleikanum virkar sum ein óskipað screening, tí so stórur eftirspurningur er at sleppa framat.</s>
            <s>Vandin við hesum er, at tær kvinnur, sum eru serliga tilvitaðar um vandan, og sum duga at kanna seg sjálvar, verða <pb n="2"/>kannaðar, meðan aðrar, sum eru í vandabólki - og aldursbólki, koma ongantíð so langt sum til læknan.</s>
          </p>
          <p>
            <s>Krabbameinsætlanin frá 2009 staðfesti, at krabbamein er ein nógv meira deyðshættislig sjúka í Føroyum enn í okkara grannalondum, og tilmælið í ætlanini var greitt: Vit mugu hava regluliga, landsumfatandi mammografiscreening.</s>
          </p>
          <p>
            <s>Í ætlanini varð mælt til, at mammografiscreening skuldi setast í verk í 2011-2012.</s>
            <s>Í fyrstu atløgu fyri kvinnur í aldrinum 50-69 ár, sum so kundi víðkast til aðrar aldursbólkar seinni.</s>
            <s>Metti rakstrarkostnaðurin var áleið 2 mió. kr. árliga.</s>
            <s>Mammongrafurin, sum varð nevndur í ætlanini, er longu fingin til vega, so tann útreiðslan er ikki aktuell longur.</s>
          </p>
          <p>
            <s>Sum nevnt, er skipað mammografiscreening sett í verk í øllum grannalondum okkara, og syndarliga støðan er tann, at bróstkrabbaknyklar hjá føroyskum kvinnum sum heild eru væl størri enn í grannalondum okkara, tí føroyskar kvinnur koma ikki til kanningar, fyrr enn tær sjálvar fáa illgruna um eitthvørt óregluligt í bróstinum.</s>
            <s>Tølini vísa, at 78 prosent av krabbunum, sum vit finna í Føroyum, eru størri enn 20 mm.</s>
            <s>Í mammografiscreeningini í Lund eru bert 18 prosent so stórir.</s>
          </p>
          <p>
            <s>Í krabbameinsætlan Heilsumálaráðsins verður staðfest, at tað er vísindaliga prógvað, at við mammografiscreening lækkar talið av kvinnum, sum doyggja av bróstkrabba.</s>
            <s>Nevndar verða sjey kanningar av tilsamans 500.000 kvinnum, har vandin at doyggja av sjúkuni lækkaði við 25% fyri tær kvinnur, sum fingu tilboð um screening.</s>
            <s>Deyðiligheitin fyri tær kvinnur, sum so luttóku í screeningini, lækkaði við einum triðingi.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2014-09-15">15. septembur 2014</date></hi>
            </dateline>
            <signed rend="center">
              <persName>Rigmor Dam</persName>
            </signed>
          </closer>
        </div>
      </div>
    </body>
  </text>
</TEI>