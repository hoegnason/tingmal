<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-058/2014: NemID, Peningastovnum, P-tali og føroyskum KT-loysnum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Høgni Hoydal</persName>
            <roleName>løgtingsmaður</roleName>
          </author>
          <ref target="https://www.logting.fo/documents/35424" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/58">
        <div type="questioner">
          <head rend="bold">
            <persName>Høgni Hoydal<lb /><roleName>løgtingsmaður</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur viðvíkjandi NemID, peningastovnum, p-tali og føroyskum KT-loysnum, settur Jørgen Niclasen, landsstýrismanni (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Hvørjar verða avleiðingarnar fyri føroyska borgaran av, at peningastovnarnir krevja, at øll í Føroyum skulu knýtast í ta donsku NemID-skipanina, til tess at fáa atgongd til egna peningakontu og til netbanka?</s>
            </item>
            <item xml:id="q2" type="question-item">
              <s>Hvørjar avleiðingar fær hendan ætlanin fyri føroyska búskapin, føroyska KT-vinnu og møguleikarnar at menna føroyskar loysnir og føroyskar førleikar (T.e. hvat kostar hetta í útreiðslum og mistum inntøkum, ið fara av landinum, og hvat kostar hetta í mistum arbeiðsplássum og vinnumøguleikum)?</s>
            </item>
            <item xml:id="q3" type="question-item">
              <s>Hvussu stóran part av yvirskoti bankanna, sum føroyskir brúkarar gjalda, fara av landinum til at menna elektroniskar skipanir uttanlands.</s>
            </item>
            <item xml:id="q4" type="question-item">
              <s>Skulu føroyingar eftir ætlanini hjá peningastovnunum lata sítt p-tal til NemID og/ella skulu føroyingar hava eitt danskt cpr-nummar til tess at fáa atgongd til egna peningakontu og netbanka?</s>
            </item>
            <item xml:id="q5" type="question-item">
              <s>Hvørja heimild hava peningastovnarnir til at krevja fólk í Føroyum at brúka hesa skipan?</s>
            </item>
            <item xml:id="q6" type="question-item">
              <s>Hvørja trygd kann landsstýrismaðurin veita hvørjum einstøkum borgara í Føroyum, at teirra upplýsingar eru tryggir og kunnu ikki misnýtast í hesi skipan – m.a. vísandi til dømini um vantandi trygd og atgongd hjá teldusníkum, sum alment hava verið ávíst?</s>
            </item>
            <item xml:id="q7" type="question-item">
              <s>Nær er landsstýrismaðurin kunnaður um hesa ætlan hjá peningastovnunum og hevur hann góðkent hana?</s>
            </item>
            <item xml:id="q8" type="question-item">
              <s>Ætlar landsstýrið at føroyingar frameftir skulu nýta ta donsku NemID-skipanina í sínum talgilda samskifti við almennar myndugleikar?</s>
            </item>
            <item xml:id="q9" type="question-item">
              <s>Hvat hevur landsstýrismaðurin gjørt til tess at gera eina føroyska loysn fyri KT-skipanir og talgildari undirskrift, sum bæði peningastovnarnir og tað almenna kunnu brúka?</s>
            </item>
            <item xml:id="q10" type="question-item">
              <s>Ætlar landsstýrismaðurin hesa ferð at mæla tinginum til at samtykkja lógaruppskotið hjá Tjóðveldi, ið nú á sætta sinni síðani 2004 er lagt fyri tingið, sum kann tryggja føroyskar KT-loysnir – ella sjálvur at gera eitt líknandi uppskot ?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Enn eitt stig er nú tikið frá peningastovnunum til at flyta allar elektroniskar skipanir hjá føroyskum borgarum av landinum.</s>
            <s>Nú er fráboðað, at allir føroyingar noyðast at knýta seg í ta donsku NemID-skipanina til tess at fáa atgongd til sínar egnu peningakontur umvegis netbanka og aðrar skipanir.</s>
            <s>Føroyingar noyðast antin at geva sítt p-tal til hesa skipan ella kanska at fáa eitt danskt cpr-nummar.</s>
            <s>Fyri tann einstaka, er onki val: Fyri tey yvirskot, ið føroyski brúkarin skapar bankunum, verður hann noyddur at brúka skipanir, ið vit onki ræði hava á í Føroyum og sum hava víst seg at hava stórar trygdartrupulleikar.</s>
            <s>Og skipanir, ið flyta pening, arbeiðspláss, førleikar og vinnumøguleikar av landinum.</s>
            <s>Føroyar vóru ein fyrimynd fyri onnur í at byggja góðar og tryggar skipanir upp í samstarvi millum tað almenna og peningastovnarnar gjøgnum P/F Elektron.</s>
            <s>Og KT-felagið vísir á, at vit hava allar førleikar og møguleikar at byggja føroyskar loysnir í Føroyum.</s>
            <s>Í framtíðini fer samskiftið hjá okkum øllum við almennar myndugleikar og privatar fyritøkur at fara fram elektronisk umvegis alnetið.</s>
            <s>Vit hava tí einastandandi møguleikar at byggja upp føroyskar loysnir, ið eru tryggar og einfaldar fyri hvønn einstakan, og sum kunnu kappast við aðrar skipanir útio í heimi.</s>
            <s>Kortini letur landsstýrið hetta fara fram.</s>
            <s>5 ferðir síðani 2004 - og langt áðrenn bankarnir fóru undir at flyta allar skipanir av landinum, hevur Tjóðveldi lagt lógaruppskot á ting, ið kundi tryggja at vit byggja føroyskar loysnir á KT-økinum.</s>
            <s>Nú verður uppskotið aftur lagt fyri tingið - og vónin er, at landsstýrið nú ikki gongur ímóti tí, men antin kann mæla tinginum til at fremja tað ella at leggja sítt egna uppskot fram.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-03-02">2. mars 2015</date></hi>
            </dateline>
            <signed rend="center">
              <persName>Høgni Hoydal</persName>
            </signed>
          </closer>
        </div>
      </div>
    </body>
  </text>
</TEI>