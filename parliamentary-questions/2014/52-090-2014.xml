<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-090/2014: Føðistovan á Suðuroyar Sjúkrahúsi</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Reimund Langgaard</persName>
            <roleName>løgtingsmaður</roleName>
          </author>
          <ref target="https://www.logting.fo/documents/35490" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/90">
        <div type="questioner">
          <head rend="bold">
            <persName>Reimund Langgaard<lb /><roleName>løgtingsmaður</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um føðistovuna á Suðuroyar Sjúkrahúsi, settur Karsten Hansen, landsstýrismanni (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Er landsstýrismaðurin samdur við úttalilsunum hjá serlæknanum Poul Martin Berthelsen, tá hesin á VP.fo, tann 15. mars 2015 vísti á, at fyri at hava eina fullgóða føðistovu, har lívið hjá móður og nýføðingi ikki skulu vera í óneyðuga stórum vanda, er neyðugt at hava nakrar grundressursir á staðnum?</s>
            </item>
            <item xml:id="q2" type="question-item">
              <s>Er landsstýrismaðurin samdur við úttalilsunum hjá Shahin Gaini, serlækna, tá hesin í samrøðu við Sosialin, tann 10. apríl 2015 greiðir frá, at tað ikki er ráðiligt at lata kvinnur føða á einum sjúkrahúsi, har hvørki narkosulækni ella kirurgur eru knýttir fastir at?</s>
            </item>
            <item xml:id="q3" type="question-item">
              <s>Umframt omanfyrinevndu læknar hava eisini Landslæknin og Landssjúkrahúsið mælt til, at føðistovan á Suðuroyar Sjúkrahúsi verður niðurløgd. Eru aðrir myndugleikar ella læknafakligar tilráðingar, sum eisini mæla til at steingja føðistovuna á Suðuroyar Sjúkrahúsi?</s>
            </item>
            <item xml:id="q4" type="question-item">
              <s>Kann landsstýrismaðurin upplýsa um aðrar læknafakligar tilráðingar hava eitt annað tilmæli um føðistovuna á Suðuroyar Sjúkrahúsi enn omanfyrinevndu læknar og stovnar?</s>
            </item>
            <item xml:id="q5" type="question-item">
              <s>Um tað, sum læknarnir greiða frá, er rætt, hvat ætlar landsstýrismaðurin at gera við støðuna?</s>
            </item>
            <item xml:id="q6" type="question-item">
              <s>Fáa kvinnur, sum eftir ætlan skulu føða á Tvøroyri, greitt at vita um vandan við at føða á sjúkrahúsi uttan neyðugar serlæknar og ressursir?</s>
            </item>
            <item xml:id="q7" type="question-item">
              <s>Hvørjar sømdir fáa tey, sum í løtuni noyðast til Havnar at bíða í dagar ella vikur, til tær skulu eiga?</s>
            </item>
            <item xml:id="q8" type="question-item">
              <s>Eru verandi sømdir nøktandi, og um ikki, hevur landsstýrismaðurin so ætlanir um at broyta hesar sømdir?</s>
            </item>
            <item xml:id="q9" type="question-item">
              <s>Shahin Gaini vísti á, at longu nú eru syrgilig dømi um sjúklingar, sum ikki hava fingið nøktandi viðgerð, einans orsakað av vantandi vitan og fakligheit.</s>
              <s>Kann landsstýrismaðurin vátta ella avsanna hetta?</s>
            </item>
            <item xml:id="q10" type="question-item">
              <s>Um so er, at barn hevur fingið skaða undir føðing, grundað á vantandi ressursir ella serlæknar á sjúkrahúsinum, hvørjar lógatryggjaðar skyldur hevur samfelagið so mótvegis teimum avvarðandi?</s>
            </item>
            <item xml:id="q11" type="question-item">
              <s>Er dømi um aðra deild, sum hevði verið tryggari fyri sjúklingarnar, um hon var á Landssjúkrahúsinum, heldur enn á øðrum av teimum smærru sjúkrahúsunum?</s>
            </item>
            <item xml:id="q12" type="question-item">
              <s>Er tað satt, tá Poul Martin Berthelsen førir fram, at smá sjúkrahús við minni ressursum geva ein falskan tryggleika við akuttari sjúku?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Í grein á vp.fo tann 15. mars 2015 skrivar Poul Martin Berthelsen, sum hevur verið lækni í 40 ár (harav 30 ár sum yvirlækni í kvinnusjúkum og føðingarhjálp í Svøríki og Noregi) fylgjandi: “Kemur ein sjúklingur við tørvi á akuttari operatión, medisinskari viðgerð ella at eiga barn eru nakrir basisressursir, sum eiga at vera upp á pláss døgnið runt alt árið. Tað eru serlæknar í gynækologi, anæstesiologi, pædiatri, kirurgi, ortopedi, radiologi og medisin við hartil hoyrandi kringpersonali av øllum slag. Harafturat blóðbanki, intensivdeild og laboratorium. Tað kann kosta lívið bæði hjá vaksnum og nýføðingum um hesar ressursir ikki eru upp á pláss við akuttum sjúklingum. Smá sjúkrahús við minni ressursum enn omanfyri geva ein falskan tryggleika við akuttari sjúku.”</s>
          </p>
          <p>
            <s>Í samrøðu við Sosialin tann 10. apríl sigur Shahin Gaini, serlækni á landssjúkrahúsinum: “Eitt sjúkrahúsverk er ein pakkaloysn, har fleiri læknar mugu arbeiða saman fyri at geva sjúklingum ta bestu viðgerðina. Og ein vansi við at spjaða ta lítlu serfrøðina, vit hava kring trý sjúkrahús, er, at tað kann ganga ov long tíð frá tí, sjúklingurin vendir sær til sjúkrahúsverkið, til viðkomandi fær røttu viðgerðina.” </s>
          </p>
          <p>
            <s>Um føðistovuna á Suðuroyar Sjúkrahúsi, sigur hann: “Fakliga tilmælið frá Landssjúkrahúsinum og Landslæknin søgdu fyri nøkrum árum siðan, at tað ikki var ráðiligt at hava barnsburðardeild á Tvøroyri. – Og orsøkin er sera einfalt tann, at man metti ikki, tað var ráðiligt at lata kvinnur føða á einum sjúkrahúsi, har hvørki ein narkosulækni ella ein kirurgur eru knýttir fast at sjúkrahúsinum. Um til dømis ein bráðfeingis keisaraskurður má gerast, so er eingin serlækni har at gera tað.”</s>
            <s>Um hetta sigur hann eisini: “Eg haldi, tað er rætt og rímiligt, at kvinnur, sum skulu føða, fáa at vita, at her er eingin narkosulækni ella kirurgur, tá tú skal føða, og at tað er ein ávísur vandi við tí.”</s>
          </p>
          <p>
            <s>Mítt fremsta hjartamál er at verja tey óføddu børnini móti fosturtøku.</s>
            <s>Men saman við hesum hoyrir sjálvsagt til, at vit eisini eiga at verja tey móti øðrum vandum.</s>
            <s>Um so er, at føðistovan á Suðuroyar Sjúkrahúsi er ein følsk trygd, so má landsstýrismaðurin sjálvsagt gera nakað við støðuna.</s>
            <s>Lat meg gera greitt, at endamálið við spurninginum er ikki at spara pening ella at miðsavna alt heilsuarbeiðið í Tórshavn, men at fáa trygd fyri, at vit hava eina skipan, har lívið og heilsan hjá tí einstaka føroyinginum er í tryggum hondum.</s>
          </p>
          <p>
            <s>Um úrslitið av øllum tilmælunum er, at føðistovan á Suðuroyar Sjúkrahúsi steingir, so má landsstýrismaðurin sjálvsagt finna eina góða loysn fyri allar tær kvinnur, ið óivað noyðast til Havnar at bíða í fleiri vikur - og sum kanska longu hava fleiri børn.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-05-04">4. mai 2015</date></hi>
            </dateline>
            <signed rend="center">
              <persName>Reimund Langgaard</persName>
            </signed>
          </closer>
        </div>
      </div>
    </body>
  </text>
</TEI>