<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Brandskúlin (Trygdardepilin við Áir)</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bjørt Samuelsen</persName>
            <roleName>løgtingskvinna</roleName>
          </author>
          <ref target="https://www.logting.fo/documents/35319"/>
          <note type="source_format">PDF document, machine-readable text</note>
          <date when="2014-09-15"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/6">
        <div type="questioner">
          <head rend="bold">
            <persName>Bjørt Samuelsen<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um ætlanir fyri ferðavinnu á søguligum plássum við fornminnum, settur Johan Dahl, landsstýrismanni í ferðavinnumálum.</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="m2wjqiiwlm">Eru nakrar ætlanir lagdar fyri, hvussu ferðavinnan kann og eigur at verða skipað og ment á søguligum plássum við fornminnum, sum til dømis Kirkjubø?</s>
            </item>
            <item xml:id="q2" type="question-item">
              <s xml:id="iilwkomjkr">Um ja, á hvønn hátt sær landsstýrismaðurin fyri sær, at hetta kann gerast, so til ber hjá vinnuni at fáa meira burturúr, samstundis, sum atlit verða tikin til at verja fornminnini væl?</s>
            </item>
            <item xml:id="q3" type="question-item">
              <s xml:id="xr76frk3zq">Um nei, vil landsstýrismaðurin so taka stig til, at ein ætlan fyri brúki av fornminnaumhvørvum í ferðavinnuhøpi verður gjørd, og neyðug fíggjarlig orka sett av til hetta?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="yzc63jpisj">Tað er umráðandi at geva fornminnum og søguligum plássum sjónligari leiklut í ferðavinnuhøpi, soleiðis, at hendan vinna kann verða betur skipað – og harvið eisini kasta meira av sær.</s>
            <s xml:id="zyfby5ztqa">Samstundis er talan um viðbrekin fornminni, sum orka má leggjast í at varðveita og nýta á skynsaman hátt.</s>
            <s xml:id="d4g3tgyqe7">Kirkjubø er eitt dømi um hetta.</s>
          </p>
          <p>
            <s xml:id="xtpix46kfa">Múrurin í Kirkjubø er fremsta byggilistarliga fornminni føroyinga, og telist saman við øðrum fornminnum og søguni á staðnum millum áhugaverdastu pláss at vitja í Føroyum.</s>
            <s xml:id="byaj2v2pl5">Sera nógv ferðafólk vitja árliga í Kirkjubø, men tað tykist avmarkað, hvussu nógv tey leggja eftir seg.</s>
            <s xml:id="eej65bp4di">Harumframt liggur tað á privatum hondum at halda umhvørvið við líka.</s>
          </p>
          <p>
            <s xml:id="hj24wxshdq">Flestu ferðafólk, sum koma hendan vegin, hava stóran áhuga í at vitja fornminnini og á henda hátt at fáa atgongd til søgu og mentan okkara.</s>
            <s xml:id="vnk6wfgz76">Men hóast ferðafólkini kunnu fara so gott sum allastaðni, teimum lystir, so er ikki nóg nógv gjørt til tess at skapa røttu karmarnar kring ferðavinnuna og fornminnini.</s>
            <s xml:id="xc5mxkz6pd">Umráðandi er, at vegir, parkeringspláss, brimverja og annað verða hildin við líka, so fornminnini ikki farast.</s>
            <s xml:id="caygrp42lt">Og, at stuðla verður undir søvn og annað, so støðini kunnu vera livandi og áhugaverd hjá fólki at vitja.</s>
          </p>
          <p>
            <s xml:id="j2o5uwp6hw">Spurningarnir verða settir landsstýrismanninum í ferðavinnumálum í teirri vón, at ein ferðavinnupolitikkur og heildarætlan fyri ferðavinnu á plássum við fornminnum og søguligum dýrgripum verður gjørd – sjálvandi í tøttum samstarvi við Mentamálaráðið og fornminnamyndugleikar.</s>
            <s xml:id="ae3kkbklha">Við einari miðvísari ætlan fyri, hvussu vit eggja ferðafólki at vitja hesi støð og á bestan hátt fáa fram søguna um staðið – við søvnum, søgufrásøgnum, við vegleiðingum og við greiðum reglum fyri, hvussu økið og fornminnini kunnu nýtast.</s>
            <s xml:id="o4j3ea4c7q">Ætlanin eigur at vera eitt grundarlag undir, at lokala fólkið og ferðavinnan sum heild, kunnu fáa betri nyttu og inntøku av ferðafólkastreyminum, samstundis sum ljós verður varpað á okkara fornminni og søguligu virðir, og at tey verða tryggjað.</s>
          </p>
          <p>
            <s xml:id="qmcfic5dj7">Í 2008 varð ein heildarætlan gjørd fyri varðveitslu av Kirkjubømúrinum og fornminnunum knýtt at honum.</s>
            <s xml:id="q45jtbktrk">Hetta álit viðger ikki ferðavinnuna.</s>
            <s xml:id="p4sarptoq6">Men millum tey 10 tilmælini, sum arbeiðsbólkurin læt táverandi landsstýriskvinnu í mentamálum, var: “..at landsantikvarurin skipar ein kunningarbólk viðv. framtíðar planlegging og brúki av fornminnaumhvørvinum í Kirkjubø, har festarin/Búnaðarstovan og aðrir áhugarar eru umboðaðir.”</s>
          </p>
          <p>
            <s xml:id="duvu7wind7">At ferðavinna er ein sentralur partur í slíkari planlegging av brúki av fornminnaumhvørvinum í Kirkjubø og á øðrum søguligum plássum, metir spyrjarin vera sjálvsagt.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2014-09-15">15. septembur 2014</date></hi>
            </dateline>
            <signed rend="center">
              <persName>Bjørt Samuelsen</persName>
            </signed>
          </closer>
        </div>
      </div>
    </body>
  </text>
</TEI>