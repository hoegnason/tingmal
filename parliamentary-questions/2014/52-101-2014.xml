<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-101/2014: Føroysk luttøka í Eurovision Song Contest</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Janus Rein</persName>
            <roleName>løgtingsmaður</roleName>
          </author>
          <ref target="https://www.logting.fo/documents/35510" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/101">
        <div type="questioner">
          <head rend="bold">
            <persName>Janus Rein</persName>
            <roleName>løgtingsmaður</roleName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um føroyska luttøku í Eurovision Song Contest, settur Bjørn Kalsø, landsstýrismanni (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Kann landsstýrismaðurin greiða frá, um Mentamálaráðið ella Kringvarp Føroya nakrantíð hava kannað møguleikan til fulnar, um Føroyar kunnu luttaka í Eurovision Song Contest?</s>
            </item>
            <item xml:id="q2" type="question-item">
              <s>Kunnu Føroyar luttaka í Eurovision Song Contest?</s>
            </item>
            <item xml:id="q3" type="question-item">
              <s>Hvat er árligi kostnaðurin fyri eini møguligari føroyskari luttøku?</s>
            </item>
            <item xml:id="q4" type="question-item">
              <s>Sær landsstýrismaðurin nakrar forðingar fyri føroyskari luttøku í Eurovision Song Contest?</s>
              <s>Um so er, kann landsstýrismaðurin so greiða frá, hvørjar hesar eru?</s>
            </item>
            <item xml:id="q5" type="question-item">
              <s>Tekur landstýrismaðurin undir við, at Føroyar áttu at luttikið í Eurovision Song Contest?</s>
            </item>
            <item xml:id="q6" type="question-item">
              <s>Ætlar landsstýrismaðurin at seta arbeiði í verk soleiðis, at Føroyar fara at luttaka í Eurovision Song Contest?</s>
            </item>
            <item xml:id="q7" type="question-item">
              <s>Um so er, nær kunnu Føroyar luttaka fyrstu ferð?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Leygarkvøldið var árliga Eurovision sang kappingin (Eurovision Song Contest) hildin.</s>
            <s>Hesuferð varð kappingin í Vien í Eysturríki.</s>
            <s>Kappingin verður vanliga hildin í tí landinum, sum vann kappingina undanfarna árið.</s>
            <s>Tað er tó ikki eitt ófrávíkiligt krav, at tann, sum vinnur kappingina, eisini skal verða vertsland árið eftir.</s>
            <s>Í ár luttóku 40 lond, har í millum Australia, sum var boðið við sum gestaland.</s>
          </p>
          <p>
            <s>Aftur í ár, eins og undanfarin ár, hevur spurningurin stungið seg upp um, hví Føroyar ikki luttaka í kappingini.</s>
            <s>Nógvar ymsar frágreiðingar og undanførslur hava verið at hoyrt í millum ár og dag um, júst hví Føroyar ikki luttaka.</s>
            <s>Tað tykist tó enn ógreitt, um Føroyar kunnu luttaka ella ikki, ella um hetta er eitt politiskt frával frá føroyskari síðu av t.d. fíggjarligum ávum.</s>
          </p>
          <p>
            <s>Nógvar smátjóðir hava luttikið í kappingini í gjøgnum árini.</s>
            <s>Tvey smálond, sum altíð eru við, eru Malta og Ísland.</s>
            <s>Harumframt luttaka eisini eitt nú Kypros og Luksemburg.</s>
            <s>Í nøkur ár hevur San Marino eisini luttikið.</s>
            <s>San Marino er í nógum førum minni enn Føroyar.</s>
            <s>Har eru færri íbúgvar og bruttotjóðarúrtøkan er minni, eisini <abbr>pr.</abbr> íbúgva.</s>
            <s>Onnur smálond lík Føroyum, sum hava luttikið í Eurovision Song Contest, eru Andorra og Monako.</s>
          </p>
          <p>
            <s>Talan er um eina kapping við ómetaliga nógvum sjónvarpshyggjarum.</s>
            <s>Kappingin hevur oman fyri 200 mió. hyggjarar.</s>
            <s>Tað er tað formliga hagtalið frá EBU (European Broadcasting Union), ið ikki umfatar allar teir óskrásettu hyggjararnar runt um í heimi.</s>
            <s>Metingar siga, at rætta talið liggur oman fyri 500 mió. hyggjarar.</s>
            <s>Í 2015 kom Kina eisini á listan yvir hyggjaralond.</s>
            <s>Staðfestast kann, at hóast talan er um eina sangkapping, har í høvuðsheitum bert evropeisk lond luttaka, verður kappingin sjónvarpað um allan heimin.</s>
          </p>
          <p>
            <s>Umframt sjálva sangkappingina síggja luttøkulondini eisini kappingina sum ein góðan sýnisglugga til at kasta ljós á og marknaðarføra teirra egna land.</s>
            <s>Henda marknaðarføring, har so nógvir hyggjarar verða fangaðir ísenn, kann nærum ikki gerast upp í krónum.</s>
            <s>Í øllum førum hevði talan verið um ómetaliga nógvar og dýrar lýsingar runt um í øllum heiminum.</s>
            <s>Eitt land sum Føroyar hevði helst fingið heilt væl meira burturúr av marknaðarføring við at goldið fyri luttøku í Eurovision Song Contest, í mun til at gjalda fyri somu eksponering og marknaðarføring í øðrum miðlum runt um í heiminum.</s>
          </p>
          <p>
            <s>Føroyar eiga ómetaliga nógvar góðar tónleikarar, sangarar og sangskrivarar.</s>
            <s>Hesi høvdu eisini fingið ómetaliga nógv burturúr av eksponeringini av føroyskum tónleiki.</s>
            <s>Føroyar er helst tað landið í heiminum við flest tónleikaútgávum <abbr>pr.</abbr> íbúgva.</s>
            <s>Týdningurin av sangskattinum í Føroyum hevði við eini luttøku í Eurovision Song Contest veruliga komið til sín rætt.</s>
            <s>Vit síggja ferð eftir ferð, hvussu væl føroyskir luttakarar klára seg í útlendskum sangkappingum av ymsum slagi.</s>
            <s>Nógv bendir á, at Føroyar høvdu kunnað klárað seg væl í Eurovision Song Contest, og at tað so aftur hevði havt við sær enn meira av jaligari marknaðarføring av Føroyum.</s>
          </p>
          <p>
            <s>Kostnaðurin fyri eini føroyskari luttøku í Eurovision Song Contest hevði helst verið ómetaliga væl givin, í mun til alla ta eksponering og marknaðarføring, sum Føroyar sum ferðavinnuland og føroyskir tónleikarar høvdu fingið burturúr.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-05-26">26. mai 2015</date></hi>
            </dateline>
            <signed rend="center">
              <persName>Janus Rein</persName>
            </signed>
          </closer>
        </div>
      </div>
    </body>
  </text>
</TEI>