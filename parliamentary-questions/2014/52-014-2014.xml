<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>Dupult skatting av pensjón hjá føroyingum, ið flyta uttanlands</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
                    <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents) and §27 (public debate) exceptions of the Faroese Copyright Act.</p>
                </availability>
                <date when="2025-09-13" />
            </publicationStmt>
            <sourceDesc>
                <bibl type="parliamentary_document">
                    <publisher>Føroya Løgting</publisher>
                    <author>
                        <persName>Kristina Háfoss</persName>
                        <roleName>løgtingskvinna</roleName>
                    </author>
                    <ref target="https://www.logting.fo/documents/35336" />
                    <note type="source_format">PDF document, machine-readable text</note>
                </bibl>
            </sourceDesc>
        </fileDesc>
        <encodingDesc>
            <editorialDecl>
                <correction>
                    <p statrt="medium">Manual correction of OCR/extraction errors identified during PDF text extraction.</p>
                </correction>
                <segmentation>
                    <p statrt="medium">Questions segmented according to the numbered structure in source document. Background text has been divided into paragraphs and sentences.</p>
                </segmentation>
            </editorialDecl>
        </encodingDesc>
    </teiHeader>
    <text>
        <body>
            <div type="question" corresp="https://tingdata.fo/52a-fyrispurningur/2014/14">
                <div type="questioner">
                    <head rend="bold">
                        <persName>Kristina Háfoss<lb /><roleName>løgtingskvinna</roleName></persName>
                    </head>
                </div>
                <space type="vertical" />
                <div>
                    <head rend="bold">Fyrispurningur eftir Tingskipanini § 52a</head>
                </div>
                <space type="vertical" />
                <div type="question-title">
                    <head rend="bold">Fyrispurningur um dupult skatting av pensjón hjá føroyingum, ið flyta uttanlands, settur Jørgen Niclasen, landsstýrismanni (at svara skrivliga eftir TS § 52a)</head>
                </div>
                <space type="vertical" />
                <div type="question-list">
                    <list type="ordered">
                        <item xml:id="q1" type="question-item">
                            <s>Metir landsstýrismaðurin, at tað er nøktandi, at tað eru gingin nærum 3 ár, har føroyingar eru skattaðir við inngjaldi av pensjón, og somuleiðis skattaðir við útgjald av pensjón, um føroyskir pensjónistar eru fluttir til Danmarkar?</s>
                        </item>
                        <item xml:id="q2" type="question-item">
                            <s>Hvørjar samráðingar standa fyri framman við onnur lond fyri at tryggja, at føroyingar ikki verða skattaðir dupult, um teir flyta til onnur lond?</s>
                        </item>
                        <item xml:id="q3" type="question-item">
                            <s>Hvussu langa tíð metir landsstýrismaðurin tað fer at taka, at fáa líknandi avtalur við øll onnur lond?</s>
                        </item>
                        <item xml:id="q4" type="question-item">
                            <s>Hvørji lond kunnu føroyingar flyta til uttan at verða skattaðir bæði við inngjald og við útgjald av pensjónum teirra í 2014?</s>
                        </item>
                        <item xml:id="q5" type="question-item">
                            <s>Hvørji lond kunnu føroyingar ikki flyta til uttan at verða skattaðir bæði við inngjald og við útgjald av pensjónum teirra í 2014?</s>
                        </item>
                    </list>
                </div>
                <space />
                <div type="background">
                    <head rend="bold">Viðmerkingar:</head>
                    <p>
                        <s>Í desember 2011 valdi samgongan at kollvelta føroysku pensjónsskattaskipanina.</s>
                        <s>Frá 1. januar 2012 varð pensjónsskatturin hækkaður til 40% flatskatt frá fyrstu krónu, og farið varð frá at skatta pensjón við útgjald til at skatta við inngjald.</s>
                        <s>Eisini mistu kommunurnar framtíðar pensjónsskattainntøkur sínar.</s>
                    </p>
                    <p>
                        <table>
                            <row role="label">
                                <cell/>
                                <cell>2011</cell>
                                <cell>2012</cell>
                            </row>
                            <row>
                                <cell>Skatting við</cell>
                                <cell>Útgjald</cell>
                                <cell>Inngjald</cell>
                            </row>
                            <row>
                                <cell>Kapitalpensjón</cell>
                                <cell><num value="35">35</num><pc>%</pc></cell>
                                <cell><num value="40">40</num><pc>%</pc></cell>
                            </row>
                            <row>
                                <cell>Luta- og lívrentupensjón</cell>
                                <cell>Sum a-inntøka</cell>
                                <cell><num value="40">40</num><pc>%</pc></cell>
                            </row>
                            <row>
                                <cell>Býti av pensjónsinntøkum land og kommunur</cell>
                                <cell>50-60<pc>%</pc> / 40-50<pc>%</pc></cell>
                                <cell>100<pc>%</pc> / 0<pc>%</pc></cell>
                            </row>
                        </table>
                    </p>
                    <p>
                        <s>Henda broyting hevur givið føroyingum og Føroyum nógvar avbjóðingar.</s>
                        <s>Ein av mongum er, at stórur vandi nú er fyri, at føroyingar verða skattaðir dupult av pensjónum teirra, um hesir flyta til útlond.</s>
                    </p>
                    <p>
                        <s>Landsstýrismaðurin í fíggjarmálum hevur nú alment boðað frá, at umsíðir er gjørd avtala við myndugleikarnar í Danmark, ið skal tryggja, at føroyingar, ið flyta til <pb n="2"/>Danmarkar, ikki verða skattaðir bæði við inngjald (forskatting) í Føroyum og skattaðir av pensjónini við útgjald.</s>
                    </p>
                    <p>
                        <s>Í tíðindaskrivi úr Fíggjarmálaráðnum vísir landsstýrismaðurin í fíggjarmálum á fylgjandi: <hi rend="italic">“Á fundi í Keypmannahavn í dag hava Jørgen Niclasen, fíggjarmálaráðharri, og Benny Engelbrecht, danskur skattamálaráðharri, undirskrivað eitt ískoyti til norðurlendska tvískattasáttmálan, sum forðar fyri, at eftirløn teirra, ið flyta millum Føroyar og Danmark, verður skattað í báðum londunum.”</hi></s>
                    </p>
                    <p>
                        <s>Føroyingar hava tó ikki bert tørv á, at kunna flyta til Danmarkar og Norðurlond, uttan at verða skattað bæði við inngjald og við útgjaldi av pensjón.</s>
                        <s>Tí um rindast fyrst skal 40% við inngjald av pensjón í Føroyum, og síðan 30-40% við útgjald av pensjón í tí landi, har tú velur at búgva, tá tú gerst pensjónistur, so er nærum einki eftir av pensjónini.</s>
                        <s>Tá gerst forskattingin av pensjón í veruleikanum eitt slag av stavnsbandi hjá øllum føroyingum, tá hesir røkka pensjónsaldri.</s>
                        <s>Hetta kann undir ongum umstøðum góðtakast, og um tað er so, hevur hetta álvarsligar avleiðingar fyri frælsið hjá hvørjum einstøkum føroyingi.</s>
                    </p>
                    <p>
                        <s>Avtala er nú gjørd við danskar myndugleikar, ið skal tryggja, at føroyingar ikki verða dupultskattaðir av pensjónum, um flutt verður til Danmarkar, men tað tykist løgið, at tað eru gingin 3 ár at fáa hetta í rættlag.</s>
                        <s>Hetta reisir samstundis spurningin, hvussu langa tíð tað fer at taka at tryggja tílíkar avtalur við øll onnur lond.</s>
                    </p>
                    <p>
                       <s>Í minsta lagi eigur landsstýrismaðurin í fíggjarmálum, ið saman við samgonguni hevur sett í verk forskatting av pensjón, at upplýsa føroyingar um, hvørji lond føroyingar hava møguleika at flyta til, uttan at verða skattaðir dupult – bæði við inngjaldi av pensjón í Føroyum og við útgjaldi av pensjón í útlandinum.</s>
                    </p>
                    <p>
                        <s>Fyri at fáa lýst málið, verða hesir spurningar settir landsstýrismanninum.</s>
                    </p>
                </div>
                <div type="signature">
                    <closer>
                        <dateline>
                            <hi class="signature-date" rend="bold center">
                                <name type="place">Á Løgtingi</name>, <date when="2014-10-24">24. oktober 2014</date></hi>
                        </dateline>
                        <signed rend="center">
                            <persName>Kristina Háfoss</persName>
                        </signed>
                    </closer>
                </div>
            </div>
        </body>
    </text>
</TEI>