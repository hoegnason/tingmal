<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Umstøðurnar hjá fangum í arrestini</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Rigmor Dam</persName>
            <roleName>løgtingskvinna</roleName>
          </author>
          <ref target="https://www.logting.fo/documents/35333"/>
          <note type="source_format">PDF document, machine-readable text</note>
          <date when="2014-10-23"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/13">
        <div type="questioner">
          <head rend="bold">
            <persName>Rigmor Dam<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um umstøðurnar hjá fangum í arrestini, settur Kaj Leo Holm Johannesen, løgmanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="crqg74aoyk">Í hvønn mun metir landsstýrið, at umstøðurnar í arrestini eru nøktandi?</s>
            </item>
            <item xml:id="q2" type="question-item">
              <s xml:id="t2ennf66pa">Hvat ger landsstýrið fyri at tryggja umstøðurnar hjá teimum, sum sita í arrestini í Mjørkadali?</s>
            </item>
            <item xml:id="q3" type="question-item">
              <s xml:id="vc5vq3zqa6">Í hvønn mun samstarvar landsstýrið við danskar myndugleikar um at fáa eitt fongsul í Føroyum, so føroyskir fangar fáa somu rættindi og skyldur, sum danskir?</s>
            </item>
            <item xml:id="q4" type="question-item">
              <s xml:id="j36o5cf3p5">Hvat ger landsstýrið fyri at bøta um rættarstøðuna hjá varðhaldsfongslaðum í Føroyum?</s>
            </item>
            <item xml:id="q5" type="question-item">
              <s xml:id="wgqwiezwwm">Nær kunnu vit vænta, at arbeiðið við at seta “Straffuldbyrdelsesloven” í gildi í Føroyum verður liðugt?</s>
            </item>
            <item xml:id="q6" type="question-item">
              <s xml:id="ubq2wb26jc">Hvat ætlar landsstýrið at gera við okkara borgarar, sum sita í fongslaðir í Danmark, tí vit ikki hava umstøður her heima?</s>
            </item>
            <item xml:id="q7" type="question-item">
              <s xml:id="u4maetrspy">Hvørjar ætlanir hevur landsstýrið um at bjóða fyrrverandi fangum eftirverndartilboð, so teir fáa møguleika at fóta sær í tilveruni og ikki gerast ”kenningar hjá løgregluni”?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="e5igquqeym">Hóast dómsvaldið er felagsmál, skulu vit sum samfelag krevja sømilig kor og grundleggjandi mannarættindi fyri føroyskar fangar og varðhaldsfongslað.</s>
          </p>
          <p>
            <s xml:id="iag3lsk66g">Í Føroyum hava vit bara eina arrest.</s>
            <s xml:id="b3wdhr44of">Vit hava einki fongsul.</s>
            <s xml:id="nt3ixxjtqr">Hetta hevur stórar avleiðingar fyri tey, sum eru dømd inn at sita, tí rættindini hjá fongslaðum og varðhaldsfangum eru so ymisk.</s>
          </p>
          <p>
            <s xml:id="mgnrbvsajy">Harumframt vita vit, at umstøðurnar og mannarættindini hjá varðhaldsfongslaðum hava verið fyri atfinningum frá eitt nú Amnesty International í fleiri ár, tí fólk sita lutfalsliga longri varðhaldsfonglað í Føroyum enn í grannalondum okkara.</s>
          </p>
          <p>
            <s xml:id="kssiiirqp3">Herfyri vóru Trivnaðarnevndin og Rættarnevndin hjá Løgtinginum á vitjan uppi í arrestini í Mjørkadali, har høvi var at práta við nakrar av teimum innsettu - í hesum førinum nakrar ungar menn, tann yngsti 16 ár.</s>
            <s xml:id="po7ou3pa5n">Hesir kærdu sína neyð á fleiri økjum, eitt nú hava teir einki arbeiði havt at tríva í alt summarið, og har er einki stað, har teir kunnu sleppa av við orkuna, t.d. ein sparkivøllur ella umstøður at spæla kurvabólt.</s>
            <s xml:id="egcgdg3ndw">Vanliga er arbeiði við ripping, men hetta summarið hevur ligið stilt í fleiri vikur.</s>
            <s xml:id="yx2r4mo7sa">So ov lítið arbeiði er, og ov avmarkaðir arbeiðs- og menningarmøguleikar.</s>
          </p>
          <p>
            <s xml:id="meneidjqzm">Fysisku karmarnir eru als ikki nøktandi, at matgera er ógjørligt, og tað, sum skal eitast at vera ein køkur, liggur beint upp ímóti einum vesi.</s>
            <s xml:id="okdepozo4j">Soppur er eisini ein trupulleiki í arrestini, har øll sløg av fangum og varðhaldsfongslaðum sita saman, gentur og
              dreingir, kvinnur og menn.</s>
            <s xml:id="yfg44kescs">Eisini sita fangar við smærri dómum, sum høvdu sitið í opnum fongsli í Danmark, undir somu treytum sum varðhaldsfongslað og fólk, sum eru dømd fyi álvarslig og vandamikil brotsverk.</s>
          </p>
          <p>
            <s xml:id="hcv6tsbxa3">Ein stór avbjóðing er, at vit hava einki skipað eftirverndartilboð til teir ungdómar, sum hava tørv á at verða loftaðir, tá ið teir verða leyslætnir.</s>
            <s xml:id="wc3txlvwbg">Meðan dómsvald, løgregla og kriminalforsorgin eru felagsmál, so er eftirverndartilboð føroyskt ábyrgdarøkið.</s>
            <s xml:id="xocehosory">Í nógvum førum er talan um ung fólk, sum vit sum samfelag hava svikið við ikki at seta inn tíðliga í barndóminum.</s>
            <s xml:id="c2376i6ed2">Tey hava í summum førum djúptøknar sálarligar og sosialar trupulleikar, eru rúsmisbrúkarar, taka heilivág, eru kenningar hjá løgregluni og eru ofta fakliga illa fyri, eru lesiveikir ella orðblindir.</s>
            <s xml:id="q6lst3wess">Hesir ungdómar hava ofta verið barnaverndarmál, og fingu ikki nøktandi stuðul í skúlanum, tá ið tørvur var á tí.</s>
            <s xml:id="amoayv6lin">Tí mangla teir framvegis heilt grundleggjandi førleikar at skipa gerandisdagin, at liva eina rúsfría tilveru og at halda seg frá kriminella umhvørvinum.</s>
            <s xml:id="jfjtw5qhcq">Tørvur er sostatt á einum vardum sosialpedagogiskum útslúsingartilboði, sum skal fyribyrgja, at teir enda í kriminaliteti aftur.</s>
          </p>
          <p>
            <s xml:id="ifteitnxcy">Í løtuni sita 6 føroyingar fongslaðir í Danmark, tí vit hava einki fongsul í Føroyum.</s>
            <s xml:id="cefinozmyi">Landsstýrið má taka støðu til, um føroyingar við langtíðardómum, longri enn 1½ ár, skulu hava tilboð um at sita dómin í heimlandinum.</s>
            <s xml:id="oq5umqkl3q">Í løtuni verða føroyingar, bæði tann revsaði og ikki minst familjan hjá viðkomandi, revsað munandi harðari enn danir, tí teir verða sendir av landinum at sita dómin.</s>
            <s xml:id="ztdrn3akx4">Hóast tað hjá summum kann vera ein fyrimunur at sita dómin niðri, má landsstýrið taka støðu til, um okkara landsmenn eiga at hava valmøguleikan at sita heima í Føroyum.</s>
          </p>
          <p>
            <s xml:id="vy5jmvmpsi">Danskir myndugleikar byggja í løtuni fongsul í Grønlandi fyri 300 mió. kr., tí mett verður, at tað er ein dubult revsing, at noyðast av landinum at sita ein dóm.</s>
            <s xml:id="edepzgdqi7">Vit eiga tí eisini at virka fyri, at umstøðurnar hjá føroyskum borgarum verða tiknar í álvara.</s>
          </p>
          <p>
            <s xml:id="ls5vpe63tu">Leggjast kann afturat, at Javnaðarflokkurin á Fólkatingi hevur nakrar ferðir verið í samband við danska løgmáðaráðið um umstøðurnar í arrestini í Mjørkadali, eisini við góðum úrslitum.</s>
            <s xml:id="msstxr6jzb">Eisini reisti okkara fólkatingsumboð málið á Fólkatingi, tá ið Fólkatingið varð sett í heyst.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2014-10-23">23. oktober 2014</date></hi>
            </dateline>
            <signed rend="center">
              <persName>Rigmor Dam</persName>
            </signed>
          </closer>
        </div>
      </div>
    </body>
  </text>
</TEI>