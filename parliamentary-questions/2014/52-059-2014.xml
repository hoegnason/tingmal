<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-059/2014: Møguleikar hjá føroyskum ítróttarfólki at luttaka í altjóða kappingum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Gunvør Balle</persName>
            <roleName>løgtingsmaður</roleName>
          </author>
          <ref target="https://www.logting.fo/documents/35426"/>
          <note type="source_format">PDF document, machine-readable text</note>
          <date when="2015-03-03"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2014/59">
        <div type="questioner">
          <head rend="bold">
            <persName>Gunvør Balle<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur viðvíkjandi møguleikum hjá ítróttarfólki at luttaka í altjóða kappingum, settur Bjørn Kalsø, landsstýrismanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="hiuo2jkhyd">Hvat hevur landsstýrismaðurin gjørt fyri at føroysk ítróttarfólk kunnu luttaka í altjóða kappingum undir føroyskum flaggi?</s>
            </item>
            <item xml:id="q2" type="question-item">
              <s xml:id="ml55mdeuqq">Ætlar landsstýrismaðurin at fara aktivt inn í málið fyri at tryggja, at føroyskir svimjarar kunnu luttaka í juniormeistarastevnuni í ár undir EOC flaggi?</s>
            </item>
            <item xml:id="q3" type="question-item">
              <s xml:id="swf5ncw6pu">Um eingin loysn verður funnin, heldur landsstýrismaðurin at føroysku svimjararnir skulu luttaku undir donskum flaggi í juniorkappingini í Baku í summar?</s>
            </item>
            <item xml:id="q4" type="question-item">
              <s xml:id="tzllt7qm7w">Ætlar landsstýrismaðurin at stuðla ÍSF og SSF - fíggjarliga ella á annan hátt - fyri at fáa staðfest greitt fyri framtíðina, hvørja støðu Føroyar hava í altjóða kappingum og undir hvørjum flaggi kappast verður?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="mp4x4ebpvd">Svimjisamband Føroya hevur fingið fráboðan frá evropeisku olympisku nevndini EOC (European Olympic Comittee), at Føroyar kortini ikki sleppa at luttaka á evropeisku juniormeistarastevnuni 2015, sum verður í Baku í summar.</s>
            <s xml:id="t6ndfxgsmx">Hetta hóast endurtikin munnlig lyfti um at føroyskir svimjarar fóru at kunna luttaka har undir EOC-flaggi, síðani tann møguleikin beyðst tíðliga í desember 2014.</s>
          </p>
          <p>
            <s xml:id="jwadxxjfzs">Evropeiska olympiska nevndin vil ikki viðurkenna Føroyar, hóast Føroyar hava sjálvstøðugan limaskap í Evropeiska Svimjisambandinum.</s>
            <s xml:id="deaggqsdfz">Juniormeistarastevnan er stevna, sum evropeiska svimjisambandið skipar fyri.</s>
            <s xml:id="dqqvvrgbtg">Men ætlanin er nú, at evropeiska olympiska nevndin skal standa fyri stevnuni.</s>
            <s xml:id="gtltcwpebe">Og tá Føroyar ikki hava sjálvstøðugan limaskap í olympisku nevndini, kunnu Føroyar ikki vera við.</s>
            <s xml:id="nvll22n2eb">Skulu føroyskir svimjarar vera við í kappingini, má tað verða undir øðrum flaggi, hevur evropeiska olympiska nevndin boðað frá.</s>
          </p>
          <p>
            <s xml:id="bdzciwto2f">Starvsnevndin í Svimjisambandinum hevur ætlað at farið undir sakarmál ímóti evropeiska svimjisambandinum LEN, fyri at krevja tann rætt sum evstalóg LEN ásetur, at Føroyar sum fullgyldugur limur í LEN kunnu luttaka á øllum LEN tiltøkum.</s>
            <s xml:id="s2vdjqeftc">Starvsnevndin hevur tó bíðað við sakarmálinum, tí hon ynskti heldur at trúgva uppá eitt munnligt lyfti frá forseta EOC umvegis forseta ÍSF.</s>
          </p>
          <p>
            <s xml:id="tdiew7ffyb">Nú arbeiðir Svimjisambandið aftur við sakarmálinum ímóti LEN og ætlanin er í samstarvi við ÍSF at finna fígging til sakarmálið.</s>
            <s xml:id="bx6ibi5qqb">Uttan mun til um fíggingin verður funnin ella ikki, verður málið ikki avgreitt áðrenn kappingina í summar og tá Svimjisambandið ikki ynskir at luttaka undir donskum flaggi er greitt, at eingir føroyskir svimjarar verða við í Baku í summar.</s>
          </p>
          <p>
            <s xml:id="extxltujgi">Her er talan um rættiliga prinsipielt mál, ikki bara fyri føroyska svimjing, men fyri føroyskan ítrótt yvirhøvur.</s>
            <s xml:id="ws26iy7wu6">At EOC noktar føroyingum at luttaka undir olympiskum flaggi merkir í veruleikanum at Evropeiski Olympiski Felagsskapurin als ikki viðurkennir Føroyar.</s>
            <s xml:id="na3kj545g7">Og tað merkir, at eingin føroyingur, hvørki í svimjing ella innan nakra aðra ítróttargrein, fer at kunna luttaka í EOC kappingum undir øðrum enn Dannebrog.</s>
          </p>
          <p>
            <s xml:id="pa4yh4s66f">Her er talan um prinsipielt mál fyri framtíðar møguleikar hjá ítróttarfólki okkara at luttaka í altjóða kappingum og tí verða hesir spurningar settir landsstýrismanninum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2015-03-03">2. mars 2015</date></hi>
            </dateline>
            <signed rend="center">
              <persName>Gunvør Balle</persName>
            </signed>
          </closer>
        </div>
      </div>
    </body>
  </text>
</TEI>