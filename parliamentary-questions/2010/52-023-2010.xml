<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Rúsan</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bill Justinussen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/25879"/>
          <note type="source_format">PDF document, machine-readable text</note>
          <date when="2010-10-22"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2010/23">
        <div type="questioner">
          <head rend="bold">
            <persName>Bill Justinussen<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um Rúsuna, settur Johan Dahl, landsstýrismanni, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="wdo7aj25fm">Hvør er orsøkin til, at Rúsan ætlar at lata upp eksklusivhandil í SMS?</s>
            </item>
            <item xml:id="q2" type="question-item">
              <s xml:id="ejstnqbq2p">Nær væntar landsstýrismaðurin, at handilin í SMS letur upp?</s>
            </item>
            <item xml:id="q3" type="question-item">
              <s xml:id="tgizmjapd5">Hevur landsstýrismaðurin tikið undir við hesi ætlan?</s>
            </item>
            <item xml:id="q4" type="question-item">
              <s xml:id="vqyzwsxw75">Hevur landsstýrismaðurin undirtøku í samgonguni fyri hesi ætlan?</s>
            </item>
            <item xml:id="q5" type="question-item">
              <s xml:id="pvdykq34pv">Væntar landsstýrismaðurin, at eksklusivhandilin í SMS - tað, sum eftir er av árinum, - fer at kasta so mikið av sær, at Rúsan megnar at halda avlopskravið í fíggjarlógini?</s>
            </item>
            <item xml:id="q6" type="question-item">
              <s xml:id="ibx7pb4lyq">Hvussu mikið væntar Rúsan, at eksklusivhandilin í SMS fer at selja fyri hiðani og til árslok? Og hvussu stórt væntar Rúsan, at avlopið verður av hesum handli hiðani til árslok?</s>
            </item>
            <item xml:id="q7" type="question-item">
              <s xml:id="atc273v4ba">Heldur landsstýrismaðurin, at tað er í samsvari við endamálsorðingina í rúsdrekkalógini, at Rúsan nú ætlar at økja um útboðið og atgongdina?</s>
            </item>
            <item xml:id="q8" type="question-item">
              <s xml:id="lug7uorn5z">Hevur Rúsan ætlanir um onnur tiltøk fyri at halda játtanina á fíggjarlógini?</s>
            </item>
            <item xml:id="q9" type="question-item">
              <s xml:id="i6cwouimad">Hvat heldur landsstýrismaðurin, at ein landsstýrismaður eigur at gera við eina leiðslu, sum ikki megnar at halda játtanina á fíggjarlógini?</s>
            </item>
            <item xml:id="q10" type="question-item">
              <s xml:id="lpnpdhj4cf"> Hevur landsstýrismaðurin tikið nøkur stig til tess at sleppa Rúsuni undan avlopskravinum á fíggjarlógini og heldur at stýra príspolitikkinum og fyribyrgingararbeiðnum umvegis avgjøld á § 20 í fíggjarlógini?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="v5h3xjcuu4">Fyrsta grein í lóg um rúsdrekkasølu sigur, at endamálið við hesi lóg er at tálma NÝTSLUNI av rúsdrekka.</s>
            <s xml:id="lnglb2fu5y">Sambært heimasíðuni hjá Rúsuni er missiónin at tálma rúsdrekkaMISnýtsluni.</s>
            <s xml:id="oxcnkjaloe">Munur er á nýtslu og misnýtslu.</s>
            <s xml:id="vyqtcyttfs">Tá Rúsan ikki tykist hava somu missión, sum lógin ásetir, nevniliga at tálma nýtsluni, er neyðugt hjá myndugleikunum at halda eitt serliga vakið eyga við, hvussu lógin verður fyrisitin í verki.</s>
            <s xml:id="pxsszpfq6g">Eftir øllum at døma ger Rúsan ov nógv fyri at økja um nýtsluna av rúsdrekka.</s>
            <s xml:id="pd6qkjebv2">Hetta fyri at røkka avlopskravinum í fíggjarlógini.</s>
            <s xml:id="tyocqteeuj">Avlopskravið er sjálvandi ein ómøgulig tvístøða fyri Rúsuna.</s>
            <s xml:id="bwkbqrxmtb">Tað er ómøguligt at miða ímóti at selja minni, samstundis sum roynast skal at selja meira.</s>
            <s xml:id="c7la35fact">Tí er neyðugt, at politiski myndugleikin beinanvegin loysir Rúsuna burtur úr hesi tvístøðuni.</s>
            <s xml:id="u3ytjixbgr">Tað kann gerast við at flyta príspolitikkin til landsstýrismannin í fíggjarmálum, sum umsitur avgjaldspolitikkin.</s>
            <s xml:id="lpm4onmzyl">Tí Rúsan skal ikki nýta sína orku til at royna at fáa fleiri at drekka meira.</s>
            <s xml:id="rbjfgk4ebn">Rúsan skal halda seg til upprunaendamálið, sum er at tálma nýtsluni.</s>
          </p>
          <p>
            <s xml:id="vmskccbiju">Landsstýrismaðurin bað Løgtingið um at hækka játtanina til Rúsuna við kr. 500.000, so Rúsan megnaði at halda játtanina fyri 2010.</s>
            <s xml:id="bmfvzv7mtm">Hendan umbøn varð ikki eftirlíkað.</s>
            <s xml:id="qq33kcgc5t">Nú ætlar Rúsan at økja um atgongdina og útboðið fyri at leggja trýst á politiska myndugleikan.</s>
            <s xml:id="gqwa2mr73d">Hetta kann føra við sær meirnýtslu og harvið enn størri skaðar bæði heilsuligar og sosialar.</s>
            <s xml:id="c4suuj52sv">Tí má landsstýrismaðurin svara fyri óhepnu framferðini hjá leiðsluni í Rúsuni.</s>
          </p>
          <p/>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2010-10-22">22. oktober 2010</date></hi>
            </dateline>
            <signed rend="center">
              <persName>Bill Justinussen</persName>
            </signed>
          </closer>
        </div>
      </div>
    </body>
  </text>
</TEI>