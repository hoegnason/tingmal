<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>handfaringin hjá BankNordik í málinum um leigu av rakstrargøgnunum hjá "Flakavirkingarsamtakinum"</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Tórbjørn Jacobsen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/25939"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2010/54">
        <div type="questioner">
          <head rend="bold">
            <persName>Tórbjørn Jacobsen<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um handfaringina hjá BankNordik í málinum um leigu av rakstrargøgnunum hjá “Fiskavirkingarsamtakinum”, settur Jóannesi Eidesgaard, landsstýrismanni, (at svara skrivliga eftir TS § 52a) 1.</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="yszjyx5a66">Er tað ein veruleiki, sum kann staðfestast ítøkiliga, at BankNordik, sum ein av veðhavarunum í trotabúnum, beint eftir, at konsernin var latin skiftirættinum, mælti bústjórunum til í mest møguligan mun at halda virkseminum gangandi, m.a. umvegis eitt møguligt leigumál?</s>
            </item>
            <item xml:id="q2" type="question-item">
              <s xml:id="iuljo7dqrk">Er tað ein veruleiki, at BankNordik, sum einasti av fleiri veðhavarum, í vikuni noktaði fyri, at eitt leigumál, sum undirskrivaður sáttmáli var gjørdur um í seinastu viku, ikki kundi fremjast í verki?</s>
            </item>
            <item xml:id="q3" type="question-item">
              <s xml:id="u53sgeyt2d">Um svarið er játtandi til omanfyri nevndu spurningar, og Útvarpið annars er eftirfarandi, hvør er so orsøkin til hetta fullkomna umskiftið í bankans vinnupolitikki í hesum máli?</s>
            </item>
            <item xml:id="q4" type="question-item">
              <s xml:id="l7osdm7kl7">Kann tað vera soleiðis, at BankNordik ikki er sinnaður at leiga gøgnini til júst hesar aktørarnar, sum bústjórarnir annars hava hildið verið nóg dyggar, táið báðir partar hava skrivað undir sáttmálan?</s>
            </item>
            <item xml:id="q5" type="question-item">
              <s xml:id="fmtoh262wq">Veit landsstýrismaðurin um onkur annar alternativur aktørur hevði staðið betri í ljósinum hjá BankNordik, og kann trekin í mun til vrakaða sáttmálan hava nakað við aðra vinnulívsfígging hjá BankNordik í Føroyum at gera?</s>
            </item>
            <item xml:id="q6" type="question-item">
              <s xml:id="opzlzfyzfg">Hvussu stórur er samlaði váðin hjá BankNordik í gøgnunum, sum nú eru tikin upp til trotabúaviðgerð?</s>
            </item>
            <item xml:id="q7" type="question-item">
              <s xml:id="yoqm4gwirg">Hvørji onnur hugsandi atlit, enn tey reint fíggjarligu, kunnu vera orsøkin til, at BankNordik hevur valt at forða fyri aktuella leigumálinum, sum júst nú er fallið niðurfyri?</s>
            </item>
            <item xml:id="q8" type="question-item">
              <s xml:id="ii66eefnzi">Hvat heldur landsstýrismaðurin um tað, at bankin, sum tað almenna eigur ein triðing av, á henda hátt forðar fyri, at hetta stóra vinnutólið fer í gongd aftur, í fyrstu atløgu umvegis eitt leigumál, sum bústjórarnir hildu vera í lagi?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="jvw5mpj56f">Tað eru út við tveir mánaðir síðani, at "Fiskavirkingarsamtakið" varð latið skiftirættinum at greiða.</s>
            <s xml:id="sjijfbmbtp">Síðani tá hava fiskavirkini í konsernuni verið stongd, og flestu skipini ligið við bryggju, skipini í Faroe Fish 1 tó undantikin, hóast verkbannið eisini hevur lagt tey lamin.</s>
          </p>
          <p>
            <s xml:id="fuehyztota">Sjálvsagt er, at tað hevur djúptøknar avleiðingar fyri samfelagið, at ein so stórur aktørur í høvuðsvinnuni gevur skarvin yvir, og givið er, at hetta hevur serliga stórar avleiðingar fyri tey økini í samfelagnum, har viðkomandi felag/feløg hava havt dastið av sínum virksemi.</s>
            <s xml:id="z5hxerisee">Eitt nú er økið í syðru helvt av Eysturoynni serliga meint rakt av virkisloysi, orsakað av hesum.</s>
            <s xml:id="apxacbmzsz">Bara í hesum økinum eru eini 300 fólk - manningar og verkafólk - vinnuleys í kjalarslóðini av tí, at virkir og skip eru farin til trotabúaviðgerð.</s>
          </p>
          <p>
            <s xml:id="np4xznyjxt">Av og á hevur verið alment frammi í miðlunum, at teir sum stjórna búnum, høvdu ætlanir um at leiga rakstrargøgnini út í tíðarmálinum, meðan ein endalig søla verður fyrireikað.</s>
            <s xml:id="rvhqkzstoj">Hesar seinastu dagarnar hevur Útvarpið borið tey tíðindi, at ein leigusáttmáli var undirskrivaður í millum búgvið og eitt “uppsjóvarsamtak” í Eysturoy.</s>
            <s xml:id="rti423vlrw">Sáttmálin var tó treytaður av, at veðhavararnir góðkendu hann.</s>
            <s xml:id="hfkqhgq2za">Fram er komið, at BankNordik, sum einasti av øllum veðhavarum, vrakaði sáttmálan.</s>
            <s xml:id="sfjzmslupa">Sambært ÚF hevur tað ikki borið til at fingið at vita frá bankanum, hvør orsøkin er til hesa sýting.</s>
            <s xml:id="g3wfqnnskr">Stjórin skal hava noktað fyri at svara spurningum um hetta.</s>
          </p>
          <p>
            <s xml:id="hznc4shk3m">Hetta stendur í andsøgn til tað, sum fyrr hevur verið ætlanin, tí bústjórarnir søgdu frá byrjan, stuðlaðir av veðhavarum sum Realinum og BankNordik, at ætlanin var at leiga gøgnini út, fyri at virksemi í mestan mun kundi halda fram.</s>
            <s xml:id="xz5zxya7wp">Nú hevur pípan brádliga fingið eitt heilt annað ljóð, ið hvussu er hjá tí eina veðhavaranum, BankNordik.</s>
          </p>
          <p>
            <s xml:id="lfibddqc42">Tey, sum eru vorðin arbeiðsleys av íkomnu støðuna, kundu helst hugsað sær at vita, hvør orsøkin er til hetta diametrala og fullkomna skiftið í støðuni til leigumál hjá BankNordik, og táið hesin ikki fæst at svara, er neyðugt at spyrja onkran av teimum, sum eiga bankan.</s>
            <s xml:id="kbkpwru7ub">Nærliggjandi er tá at spyrja størsta partaeigaran, sum er føroyska fólkið.</s>
            <s xml:id="dmiykxnj2q">Umvegis Fíggingargrunnin eigur landsstýrismaðurin í fíggjarmálum ein triðing av bankanum, hann má tí kunna svara fyri, hví BankNordik setur seg ímóti, at gongd aftur fæst á vinnutólini, sum hava ligið lamin, síðani “Fiskavirkingarsamtakið” varð latið skiftirættinum vegna trot.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2011-01-28">28. januar 2011</date></hi>
            </dateline>
            <signed rend="center">
              <persName>Tórbjørn Jacobsen</persName>
            </signed>
          </closer>
        </div>
      </div>
    </body>
  </text>
</TEI>