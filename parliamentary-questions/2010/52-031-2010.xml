<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-031/2010: Lívstrygging</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-14"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bill Justinussen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/25897"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2010/31">
        <pb n="1"/>
        <div type="questioner">
          <head rend="bold">
            <persName>Bill Justinussen<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">§52a-fyrispurningur til Jóannes Eidesgaard, landsstýrismannin í fíggjarmálum</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="zubfir64qu">Eru inngjøld til lívstrygging skattskyldug?</s>
            </item>
            <item xml:id="q2" type="question-item">
              <s xml:id="kkur7w3m3x">Tá fakfeløg tekna lívstrygging fyri limirnar, eina sokallaða samlagstrygging, hvør eigur tryggingina skattliga og generelt – fakfelagið ella limirnir?</s>
            </item>
            <item xml:id="q3" type="question-item">
              <s xml:id="eid4hyrtgs">Kunnu fakfeløg og arbeiðsgevarar avtala yvir høvdunum á limunum, at lívstryggingargjaldið ikki skal yvir afturhaldsskipanina, og harvið ikki skattast við inngjaldi; og aftaná knappliga broyta hugsan og koyra inngjaldið yvir afturhaldsskipanina?</s>
            </item>
            <item xml:id="q4" type="question-item">
              <s xml:id="rzxfsmuq5m">Tá inngjøld til lívstrygging eru tikin, áðrenn lønin fer yvir afturhaldsskipanina, missir inngjaldarin so ikki eisini feriulønina, sum harvið heldur ikki verður skrásett?</s>
            </item>
            <item xml:id="q5" type="question-item">
              <s xml:id="aklanop6oj">Um inngjaldið til lívstrygging er skattskyldugt, men ikki er goldið, hvør skal so hava rokningina frá Taks – fakfelagslimirnir ella fakfelagið?</s>
            </item>
            <item xml:id="q6" type="question-item">
              <s xml:id="lc2dhl4jkv">Ein fakfelagslimur hevur fráboðað/meldað eitt fakfelag til Taks. Hvussu langt er Taks komið við at avgreiða hetta mál?</s>
            </item>
            <item xml:id="q7" type="question-item">
              <s xml:id="acavxqelz3">Kann landsstýrismaðurin vátta, at landskassin kann hava mist 80 milliónir av, at lívstryggingargjøldini hjá ávísum fakfelag í áravís eru hildin uttanfyri afturhaldsskipanina?</s>
            </item>
            <item xml:id="q8" type="question-item">
              <s xml:id="quizopu6zk">Kann landsstýrismaðurin upplýsa, hvat Taks ger fyri at fáa peningin í landskassan?</s>
            </item>
            <item xml:id="q9" type="question-item">
              <s xml:id="fprzxe2nic">Er landsstýrismaðurin av teirri fatan, at limirnir ikki eiga sína egnu trygging, hví skulu limirnir so persónliga skattast av inngjøldunum, og tá limir so heldur ikki fáa lut í tryggingini, hví skulu teir so ikki hava peningin aftur, ið er inngoldin?</s>
            </item>
          </list>
        </div>
        <space/>
        <div type="background">
          <head>Viðmerkingar:</head>
          <p>
            <s xml:id="pnqxsjev35">Støðan hjá fakfelagslimi var, at hann, saman við øðrum, ikki slapp at vera umfataður av lívstryggingini hjá fakfelagnum.</s>
            <s xml:id="qtl4h7jlmo">Tey, ið ikki sluppu at vera við, høvdu føðingardag skeivu megin við.</s>
            <s xml:id="norbe3ghgg">Hesin limurin vildi so bara hava pengarnar aftur, sum hann hevði goldið inn (var trektur fyri).</s>
          </p>
          <p>
            <s xml:id="zamvry3ou5">Men hesum noktaði fakfelagið fyri.</s>
          </p>
          <pb n="2"/>
          <p>
            <s xml:id="yqycuu7tjj">Síðandi stevndi limurin eftir pengunum, men fekk at vita, at limirnir, sum høvdu goldið inn til lívstryggingina, ikki áttu hesa trygging, og tí heldur ikki høvdu rætt til pening, tey annars vóru trekt fyri!</s>
          </p>
          <p>
            <s xml:id="adrnnmxndz">Tað stutta av tí langa er, at limirnir, sambært dóminum, ikki eiga sína egnu lívstrygging.</s>
          </p>
          <p>
            <s xml:id="cgz6wvj7wj">Er tað rætt, at limirnir ikki eiga sína egnu lívstrygging, so skal skal fakfelagið jú gjalda skattin av inngjøldunum frá limunum, og tað er í sær sjálvum sera áhugavert, og ikki minni prinsipielt, at fáa svar uppá.</s>
          </p>
          <p>
            <s xml:id="thz362g2xb">Beint áðrenn sakarmálið hjá liminum varð viðgjørt, broytti fakfelagið mannagongd, so inngjøldini til lívstryggingina nú verða goldin yvir afturhaldsskipanina og harvið lønina, men hvat við skattinum undan hesi broyting?</s>
          </p>
          <p>
            <s xml:id="kih4orl6by">Fakfelagslimur avgjørdi í 2008 at melda fakfelagið til Taks fyri skattaundandrátt og skattasvik við inngjaldinum til lívstryggingina.</s>
          </p>
          <p>
            <s xml:id="vydp2tz5xe">TAKS hevur í samband við almenna umrøðu váttað, at lívstryggingin er persónlig og fylgir liminum, og at inngjøldini skulu skattast.</s>
          </p>
          <p>
            <s xml:id="gyziefoayp">TAKS hevur skrivað soleiðis um samlagstryggingina, ið er ein lívstrygging:
            <lb/>
            “Ein samlagstrygging er ein lívstrygging, ið verður stovnað fyri fleiri persónar. Hetta er ein váðatrygging uttan uppsparing og uttan afturkeypsvirði. Ofta verður ein samlagstrygging teknað av arbeiðsgevara ella av yrkisfelag.”</s>
          </p>
          <p>
            <!-- TODO: fix punctuation -->
            <s xml:id="tpbfwhxiu5">Víðari skrivar Taks “Rindar annar persónur ella felagsskapur enn eigarin av tryggingini, eru tryggingargjøldini skattskyldug inntøka hjá eigaranum.”</s>
          </p>
          <p>
            <s xml:id="kwyfi2ef5x">Ímóti hesum tekstinum stendur so ein dómur, sum TAKS hevur fingið avrit av, har tað verður staðfest, at limirnir einki eiga í tryggingini.</s>
          </p>
          <p>
            <s xml:id="w67fphr75b">Men Taks staðfestir, at sjálvt um talan er um eina samlagstrygging, so eiga limirnir tryggingina.</s>
          </p>
          <p>
            <s xml:id="y7byjew4ob">Fakfelagslimurin hevur givið Taks avrit av egnum lønarseðlum og øðrum skjølum, og hann sigur, at fakfelagið manglar at gjalda okkurt um 80 milliónir í skatti fyri at ganga uttanum afturhaldsskipanina í fleiri ár.</s>
          </p>
          <p>
            <s xml:id="f7ojvjp3xd">Fakfelagið hevur, saman við arbeiðsgevarunum, stýrt inngjøldunum til lívstryggingina uttanum føroysku skattaskipanina heilt fram til 1. Mai 2007, tá ið høvuðssáttmálin verður broyttur, soleiðis at øll inngjøld til lívstryggingina aftaná hendan dag verða skattað.</s>
          </p>
          <p>
            <s xml:id="bijwiwnvxi">Men øll inngjøld til lívstryggingina undan hesum degi - 1. Mai 2007 -, eru ikki skattað, staðfestir fakfelagslimurin.</s>
          </p>
          <p>
            <s xml:id="wxjslhzaqy">Hetta er sera prinsipielt at fáa greiði á, og tí er hesin fyrispurningur settur.</s>
          </p>
          <pb n="3"/>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2010-12-08">8. desember 2010</date></hi>
            </dateline>
            <signed rend="center">
              <persName>Bill Justinussen</persName>
            </signed>
          </closer>
        </div>
      </div>
    </body>
  </text>
</TEI>