<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-021/2010: Sendirøðin um Buzz Aldrin</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Sjúrður Skaale</persName>
            <roleName>løgtingsmaður</roleName>
          </author>
          <ref target="https://www.logting.fo/documents/25873" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2010/21">
        <div type="questioner">
          <head rend="bold">
            <persName>Sjúrður Skaale<lb /><roleName>løgtingsmaður</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um sendirøðina um Buzz Aldrin, settur Jørgen Niclasen, landsstýrismanni í uttanríkismálum, (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Í vetur verður sjónvarpsrøðin, ið byggir á skaldsøguna "Buzz Aldrin, hvor ble det av deg i alt mylderet?" sýnd í norskum sjónvarpi.</s>
              <s>Hvussu ætlar Ferðavinnuráðið at gagnnýta teir møguleikar fyri føroyska ferðavinnu, sum hetta gevur?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Undir 1. viðgerð av uppskotinum til fíggjarlóg upplýsti Jørgen Niclasen, at 1) játtanin til marknaðarføring av Føroyum sum ferðamannaland er skerd, og 2) at ávís lond eru vald út sum marknaðir, ið ætlanin er at satsa uppá í ferðavinnuhøpi.</s>
          </p>
          <p>
            <s>Hetta val er gjørt við støði í arbeiðinum hjá Simon Anholt, sum Uttanríkisráðið setti at geva føroyskum myndugleikum ráð um, hvussu Føroyar kunnu "brandast".</s>
            <s>Men Føroyar kunnu illa skapa nakran áhuga millum ferðafólk við egnum lýsingarátøkum.</s>
            <s>Serliga ikki eftir at játtanin til hetta endamál er skerd.</s>
          </p>
          <p>
            <s>Hinvegin ræður um at vera vakin og ansa eftir, hvussu marknaðir broytast og nýggir møguleikar stinga seg upp.</s>
            <s>Tað ræður um at smíða, meðan jarnið er heitt - har tað er heitt.</s>
          </p>
          <p>
            <s>Ein av hesum møguleikum er, at ein stór norsk sjónvarpsrøð, sum verður send í vetur, fer fram í Føroyum.</s>
            <s>Røðin byggir á skaldsøguna "Buzz Aldrin, hvor ble det av deg i alt mylderet?" eftir Johan Harstad.</s>
            <s>Hetta er dýrasta framleiðsla av sínum slagi í norskari sjónvarpssøgu.</s>
            <s>Røðin verður send í prime time.</s>
            <s>Hon fer at savna norsku tjóðina - um ein føroyskan leikpall!</s>
            <s>Hetta er eitt heilt einastandandi høvi at selja Føroyar sum ferðamannaland í Norra.</s>
          </p>
          <p>
            <s>Í bókini hjá Johan Harstad kemur høvuðspersónurin til Føroya við Norrønu.</s>
            <s>Hon siglir tíverri ikki longur tann vegin - hinvegin hevur Atlantsflog tikið upp aftur beinleiðis sambandið við grannarnar fyri eystan.</s>
            <s>So her liggur væl fyri.</s>
            <s>Tað snýr seg ikki um "branding", har vit byrja frá botni.</s>
            <s>Tað snýr seg um at heysta tað, sum verður sáað við "Buzz Aldrin...".</s>
            <s>Tað snýr seg um at heinta búnar fruktir.</s>
          </p>
          <p>
            <s>Kortini telist Norra IKKI millum teir marknaðir, sum vit, sambært Jørgen Niclasen, ætla at satsa uppá.</s>
          </p>
          <p>
            <s>Stovnað verður nú eitt Ferðavinnuráð, har tað almenna og vinnan skulu ganga saman og tala við einari rødd og fylgja somu strategi.</s>
            <s>Henda strategi er, sambært tí Jørgen Niclasen upplýsti á tingi 6. oktober, at vit í ferðavinnuhøpi satsa upp á Danmark, Týskland, Bretland, Italia og Holland.</s>
            <s>Norra stendur ikki á listanum.</s>
            <s>Hóast Føroyar ongastaðni í heiminum verða so væl marknaðarførdar sum har.</s>
            <s>Og beinleiðis flogsamband er.</s>
            <s>Tað tykist løgið - og tí verður spurningurin settur.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2010-10-13">13. oktober 2010</date></hi>
            </dateline>
            <signed rend="center">
              <persName>Sjúrður Skaale</persName>
            </signed>
          </closer>
        </div>
      </div>
    </body>
  </text>
</TEI>