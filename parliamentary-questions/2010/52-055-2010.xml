<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Leigumál hjá Nærverkinum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Katrin Dahl Jakobsen</persName>
            <roleName>løgtingskvinna</roleName>
          </author>
          <ref target="https://www.logting.fo/documents/25941" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2010/55">
        <div type="questioner">
          <head rend="bold">
            <persName>Katrin Dahl Jakobsen<lb /><roleName>løgtingskvinna</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um leigumál hjá Nærverkinum, settur Rósu Samuelsen, landsstýriskvinnu, (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Hvør hevur ábyrgdina av, at Nærverkið hevur bundið seg heilt fram til 1. juli 2012 til trý leigumál í húsunum á Argjaboðagøtu, men sum longu nú hava staðið tóm í rúma tíð?</s>
            </item>
            <item xml:id="q2" type="question-item">
              <s>Hvussu stór er samlaða leiguútreiðslan higartil fyri tómu húsini, og á leið hvussu nógvar tímar í vanligari heimahjálp, eitt nú reingerð, kundi landsstýriskvinnan havt útvegað fyri hesa upphædd?</s>
            </item>
            <item xml:id="q3" type="question-item">
              <s>Hvussu nógvar tímar í heimahjálp fer samlaða leiguútreiðslan á Argjum at samsvara við, tá ið leigusáttmálarnir ganga út 1. juli 2012?</s>
            </item>
            <item xml:id="q4" type="question-item">
              <s>Hvussu nógv betalir Nærverkið í alt um mánaðin í húsaleigu á Argjum og til Dimmalætting?</s>
            </item>
            <item xml:id="q5" type="question-item">
              <s>Hvat heldur Rósa Samuelsen, landsstýriskvinna, um hetta málið?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Tað vóru helst mong, sum hvukku við, nú tíðindi bórust um, at Nærverkið, sum skal vera meginstuðulin hjá teimum samfelagsbólkunum, sum treingja mest, er komin í ta støðu hvønn mánað at missa næstan 40.000 kr. út í tóman heim.</s>
            <s>Peningur, sum átti at farið til okkara gomlu, fólk við breki, við menningartarni, og annars alt tað, sum Nærverkið varðar av. Sum skilst, er leiguavtalan á Argjaboðagøtu 7 bindandi heilt fram til 1. juli 2012, um eigarin ikki fær annan leigara til húsini.</s>
          </p>
          <p>
            <s>Tað er illa atborið.</s>
            <s>At tað almenna yvirhøvur leigar seg inn hjá privatum til at hava standandi tómt, er vónleyst at skilja.</s>
            <s>Og tá serstakliga í hesum tíðum, tá ið hvør króna verður vend, tald og nógvar spardar burtur á so mongum økjum.</s>
          </p>
          <p>
            <s>Spyrjarin hevur tikið heimahjálpina fram sum dømi til samanberingar, mest fyri at ítøkiliggera pengarnar, men eisini tí at vit vita, at alt ov fáir tímar eru at finna í skipanini, m.a. til so einfaldar, men munagóðar tænastur sum tað at vaska hjá okkara gomlu.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Løgtingi</name>, <br /><date when="2011-02-07">tann 7. februar 2011</date></hi>
            </dateline>
            <signed rend="center">
              <persName>Katrin Dahl Jakobsen</persName>
            </signed>
          </closer>
        </div>
      </div>
    </body>
  </text>
</TEI>