<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Kunngerð nr. 21 um inntøkutrygd og forskotsskipan</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kári P. Højgaard</persName>
            <roleName>løgtingsmaður</roleName>
          </author>
          <ref target="https://www.logting.fo/documents/25985"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2010/73">
        <div type="questioner">
          <head rend="bold">
            <persName>Kári P. Højgaard<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um kunngerð nr. 21 um inntøkutrygd og forskotsskipan, settur Jacob Vestergaard, landsstýrismanni, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="f74kqn2r4o">Kann landsstýrismaðurin upplýsa, hvørjir hoyringspartar hava verið inni og ráðgivið í sambandi við lýstu kunngerð nr. 21 - Kunngerð um inntøkutrygd og forskotskipan?</s>
            </item>
            <item xml:id="q2" type="question-item">
              <s xml:id="lz6jwngct6">Hvussu heldur landsstýrismaðurin, at lýsta kunngerðin kemur at ávirka møguleikan hjá fullriknum útróðrarbátum í bólki 5, sum bert royna við snellu?</s>
            </item>
            <item xml:id="q3" type="question-item">
              <s xml:id="ijaih25s76">Hvussu nógvir bátar, metir landsstýrismaðurin, verða raktir av broytingini sæð yvir eitt trý ára skeið?</s>
            </item>
            <item xml:id="q4" type="question-item">
              <s xml:id="guaepln7r3">Sær landsstýrismaðurin ongan vanda við herdu kunngerðini, at henda møguliga kann geva snellubátum í bólki 5 mønustingin?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="da4lnksxxf">Sambært upplýsingunum frá Fiskimálaráðnum í august 2010 vóru bert 67 fiskiloyvir útskrivað í bólki 5A fiskiárið 2009/2010.</s>
            <s xml:id="gjonjscv7s">Tað sigur seg sjálvt, at við verandi gongd er talan bert um heilt stutta tíð, so er eingin útróðrarmaður eftir í bólki A. Meðalaldurin á sjómonnum hækkar eisini, tí tilgongdin av yngri kreftum er sera avmarkað.</s>
          </p>
          <p>
            <s xml:id="zuuzmvlpdx">Vit mugu ásanna, at tað mangan er trupult hjá smærru førunum, ið fiska kring Føroyar.</s>
            <s xml:id="ih6cvkac4b">Her er streymhart og buldrasligt veðurlag, tí verða tað altíð natúrligar avmarkingar, serstakliga fyri smærru fiskiførini.</s>
            <s xml:id="wkme2m277m">Veruleikin er, at á leið 16 vikur árliga, er streymurin rættiliga harður og avmarkar ella beinleiðis forðar fiskiskapi á innaru leiðunum.</s>
            <s xml:id="p5jb6qepgv">Afturat hesum kemur so avmarkingin í veðrinum, sum kann vera ymisk frá ári til árs.</s>
          </p>
          <p>
            <s xml:id="ji566drra5">Fægstu av teimum, sum hava sjógvin til álit, serliga heimaútróður, hava seinru árini fingið eina úrtøku, sum kann geva eina greiva tilveru; heldur er talan um blóð, sveitta og tár.</s>
            <s xml:id="d76t5juulv">Men dagarnir eru ymiskir, og tað er spenningurin og veiðihugurin og gleðin um at verða sjálvstøðugur vinnurekandi, sum samanumtikið drívur verkið.</s>
          </p>
          <p>
            <s xml:id="xqkeh2njkl">Nógvir av útróðrarmonnunum eru komnir væl til árs, og fiskiskapurin heldur lív í teimum.</s>
            <s xml:id="vsgttbrv2j">Tí er spurningurin eisini viðkomandi, hvussu nógv samfelagið sparir í ansingar og rakstrarútreiðslum á eldraøkinum, tá hesir eru virknir í vinnuni, nakrir heilt til ellis ár.</s>
          </p>
          <p>
            <s xml:id="uyvhctix3v">Byrðarnar eru seinastu árini tyngdar hjá fiskivinnuni.</s>
            <s xml:id="xvi7fb3dum">Seinasta átakið var, at inntøkutrygdin varð løgd út til vinnuna sjálva at rinda, harvið kemur bruttosølan at minka upp til 2%.</s>
            <s xml:id="uxfzfmwneq">Talið á útróðrarmonnum lækkar støðugt, og menn meta, at kunngerð nr. 21, ið landsstýrismaðurin hevur lýst, í stóran mun kemur at frátaka bólki 5 við snellu møguleikan at fáa goldið út úr skipanini, tá teir javnbjóðis øðrum eru við til at gjalda inn í skipanina.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2011-04-05">5. apríl 2011</date></hi>
            </dateline>
            <signed rend="center">
              <persName>Kári P. Højgaard</persName>
            </signed>
          </closer>
        </div>
      </div>
    </body>
  </text>
</TEI>