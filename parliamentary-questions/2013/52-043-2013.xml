<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-043/2013: Langtíðarleiga/leasing av privatum havrannsóknarskipi</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristina Háfoss</persName>
            <roleName>løgtingskvinna</roleName>
          </author>
          <ref target="https://www.logting.fo/documents/33112" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2013/43">
        <div type="questioner">
          <head rend="bold">
            <persName>Kristina Háfoss<lb /><roleName>løgtingskvinna</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um langtíðarleigu/leasing av privatum havrannsóknarskipi, settur Jørgen Niclasen, landsstýrismanni í fíggjarmálum (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Hvør er metti meirkostnaðurin fyri landið at lata privat gera havrannsóknarskip, ið landið langtíðarleigar, í mun til um hetta verður gjørt av landinum?</s>
            </item>
            <item xml:id="q2" type="question-item">
              <s>Er orsøkin til, at valt verður at gera havrannsóknarskipið privat, at “rúm ikki er fyri hesum á landsins íløgukarmi”?</s>
            </item>
            <item xml:id="q3" type="question-item">
              <s>Um ja, fer langtíðarleiga ikki bert at fjala og dýrka veruligar útreiðslur til íløgur, við at býta kostnaðin yvir 20 ár og bóka undir rakstur, heldur enn at rinda sum íløga, so hvørt bygt verður?</s>
            </item>
            <item xml:id="q4" type="question-item">
              <s>Um nei, hvør er orsøkin?</s>
            </item>
            <item xml:id="q5" type="question-item">
              <s>Metir landsstýrismaðurin, at tað er rætt at gera langtíðarleiguavtalur fyri íløgur landsins, heldur enn at rinda so hvørt bygt verður?</s>
            </item>
            <item xml:id="q6" type="question-item">
              <s>Gevur ætlaða langtíðarleigan munandi og eyðsýndar fyrimunir fyri landið?</s>
            </item>
            <item xml:id="q7" type="question-item">
              <s>Um ja, hvørjar?</s>
            </item>
            <item xml:id="q8" type="question-item">
              <s>Er langtíðarleiga av havrannsóknarskipi í samsvari við kunngerð um rakstrarjáttan §3?</s>
            </item>
            <item xml:id="q9" type="question-item">
              <s>Er langtíðarleiga av havrannsóknarskipi í samsvari við kunngerð um roknskaparverk landsins?</s>
            </item>
            <item xml:id="q10" type="question-item">
              <s>Er langtíðarleiga av havrannsóknarskipi í samsvari við lóg um landsins játtanarskipan?</s>
            </item>
            <item xml:id="q11" type="question-item">
              <s>Hava fyritøkur vent sær til landsstýrið, og víst á, at tær ynskja at byggja og reka eitt havrannsóknarskip?</s>
            </item>
            <item xml:id="q12" type="question-item">
              <s>Sær landsstýrismaðurin ávísa líkheit millum leistin fyri privata Skálafjarðartunnilin og leistin fyri privata havrannsóknarskipið?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Føroyar hava átrokandi tørv á, at fáa til vega eitt nýtt havrannsóknarskip.</s>
            <s>Verandi havrannsóknarskip, Magnus Heinason, er nú 35 ár, og kann als ikki nøkta tann tørv, ið føroyska samfelagið hevur, tá umræður havrannsóknir nú og frameftir.</s>
            <s>Hóast hetta, hevur landsstýrið ikki valt at seta pening av til bygging av nýggjum havrannsóknarskipi.</s>
          </p>
          <p>
            <s>CHE samgongan fór undir prosjektering av havrannsóknarskipinum í 2008, men arbeiðið steðgaði undir ABC-samgonguni.</s>
            <s>Tá Tjóðveldi, Framsókn, Javnaðarflokkurin og Sambandsflokkurin samstarvaðu í 2011 varð lóg um bygging av nýggjum havrannsóknarskipi samtykt, og vórðu 25 mió. kr. settar av í 2011.</s>
            <s>Henda pening hevur verandi samgonga tikið aftur.</s>
          </p>
          <p>
            <s>Heldur enn at seta ferð á bygging av havrannsóknarskipi, hevur landsstýrið nú lagt lóg fyri Løgtingið, ið skal heimila langtíðarleigu av privatum Havrannsóknarskipi.</s>
            <s>Í lógaruppskotinum verður víst til, at privat fyritøka skal byggja skipið sambært útbjóðingartilfari frá Havstovuni, og at landið síðan kann binda seg til at leiga skipið í upp til 20 ár, og skal hava møguleika fyri at keypa skipið.</s>
            <s>Talan verður sostatt í veruleikanum um eina "leasing"-avtalu, og bendir sera nógv á, at hetta er eitt slag av "proforma"-avtalu, sum fjalir yvir, at talan í veruleikanum er um eina almenna íløgu.</s>
            <s>Á henda hátt verður ein íløga, ið vanliga verður rindað so hvørt, hon verður framd, í staðin rindað yvir 20 ár.</s>
            <s>Samstundis skal landið eisini rinda privatari fyritøku, ið skal hava eitt avkast av virkseminum.</s>
          </p>
          <p>
            <s>Hesin leistur fer - tá til stykkis kemur - at kosta landinum meira, samstundis sum farið verður burtur frá tí gjøgnumskygni, ið er so ómetaliga týðandi tá umræður fíggjarviðurskifti landsins.</s>
            <s>Tí samsvar verður ikki millum veruliga íløguvirksemið hjá landinum, og fíggjarlóg landsins.</s>
          </p>
          <p>
            <s>Í kunngerð nr. 84 frá 7. juni 2011 um rakstrarjáttan, verður eisini ásett í §3, stk. 1: “<hi rend="italic">Tað er ikki loyvt at gera avtalur um langtíðarleigu. Langtíðarleiga er í hesi merking, at váðar og fyrimunir, sum eru tengdir at ognarrættinum til ognina, verða fluttir frá útleigara til leigara. Í hesum føri er langtíðarleiga at rokna sum eitt keyp og skal verða viðgjørt samsvarandi.</hi>”</s>
          </p>
          <p>
            <s>Fyri at fáa lýst málið nærri, herundir lýst støðuna hjá landsstýrismanninum í fíggjarmálum til landsstýrisins ætlan at gera privata langtíðarleiguavtalu viðvíkjandi havrannsóknarskipi, heldur enn at landið letur hetta skipið byggja, verða hesir spurningar settir.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2014-03-24">24. mars 2014</date></hi>
            </dateline>
            <signed rend="center">
              <persName>Kristina Háfoss</persName>
            </signed>
          </closer>
        </div>
      </div>
    </body>
  </text>
</TEI>