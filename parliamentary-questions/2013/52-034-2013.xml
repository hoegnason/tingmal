<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-034/2013: Nevndarval og avgerðir landsstýrismansins í P/F Atlantsflogi</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Høgni Hoydal</persName>
            <roleName>løgtingsmaður</roleName>
          </author>
          <ref target="https://www.logting.fo/documents/33098" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2013/34">
        <div type="questioner">
          <head rend="bold">
            <persName>Høgni Hoydal<lb /><roleName>løgtingsmaður</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um nevndarval og avgerðir landsstýrismansins í P/F Atlants- flogi, settur Johan Dahl, landsstýrismanni (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Hvørjar ásetingar um at gera uppskot til nevndarlimir atkvøddi landsstýrismaðurin fyri á aðalfundinum hjá Atlantic Airways í 2012?</s>
            </item>
            <item xml:id="q2" type="question-item">
              <s>Kann landsstýrismaðurin greiða frá teimum reglum um góðan leiðslusið (Corporate Governance), sum vóru – og eru – galdandi fyri børsskrásetta felagið Atlantic Airways viðvíkjandi vali av nevndarlimum?</s>
            </item>
            <item xml:id="q3" type="question-item">
              <s>Hevur landsstýrismaðurin fylgt omanfyrinevndu reglum, tá hann hevur vrakað eina innstilling til nevndarformann, og hevur sett annan formann - og hevur hann fylgt hesum reglum, tá hann annars hevur valt nevndarlimir?</s>
            </item>
            <item xml:id="q4" type="question-item">
              <s>Kann landsstýrismaðurin greiða frá, um tað er galdandi fyri nevndina í Atlantic Airways, at hon skipar seg sjálv við formanni og næstformanni, sum vanligt er í øðrum partafeløgum?</s>
            </item>
            <item xml:id="q5" type="question-item">
              <s>Hvønn týdning heldur landsstýrismaðurin tað hava fyri trúvirði hjá meiriluta- eigaranum – Føroya landsstýri og harvið Føroya fólki – at landstýrismaðurin formelt og mótvegis keypsskálunum fastheldur, at hann tekur undir við reglum um góðan leiðslusið, men skúgvar til viks tað arbeiðið, sum innstillingarnevndin hevur gjørt til tess at tryggja felagnum hóskandi førleikar í nevndini?</s>
            </item>
            <item xml:id="q6" type="question-item">
              <s>Landsstýrismaðurin hevur sagt alment, at hann vrakaði uppskotið til nevndarlim frá innstillingarnevndini og segði nevndina ikki hava gjørt sítt arbeiði nóg væl, tí nevndin hevði ikki ráðført seg við landsstýrismannin. Formaðurin i innstillingar- nevndini sigur, at Johan Dahl sjálvur hevði nevnt tann instillaða sum ein kandidat í december 2012. Hvør sigur satt og hvør sigur ósatt?</s>
            </item>
            <item xml:id="q7" type="question-item">
              <s>Hevur núverandi nevndarformarðurin eftir meting landsstýrismansins betri før- leikar at taka á seg nevndarsess í Atlantsflogi enn tann, sum var vrakaður?</s>
            </item>
            <item xml:id="q8" type="question-item">
              <s>Landsstýrismaðurin hevur sagt alment, at innstillaði formaðurin kundi ikki gerast formaður, tí hann og táverandi stjórin sótu í nevnd saman í Føroya Arbeiðsgevara- felag og tí vóru ov tættir hvørjum øðrum og kendust “rímiliga væl”. Kann lands- stýrismaðurin greiða tinginum frá, hvat hann leggur í orðini “rímiliga væl”, hvar hendan niðurstøðan um “at kennast rímiliga væl” er skjalfest og grundgivin, og nær hetta fær ávirkan á integritetin hjá einum fólki til alment nevndararbeiði?</s>
            </item>
            <item xml:id="q9" type="question-item">
              <s>Kann landsstýrismaðurin greiða frá, hvørji nevndarsambond ella sambond millum persónar eru so tyngjandi, at tey útihýsa fólki frá at virka saman í nevnd og stjórn?</s>
            </item>
            <item xml:id="q10" type="question-item">
              <s>Kennir landsstýrismaðurin nakran av nevdarlimunum í Atlantic Airways ella í øðrum almennum partafeløgunum ella nevndum, hann varðar av, “rímiliga væl”, ella hevur hann sitið í nevnd saman við nøkrum teirra ella havt vinnuligt samstarv við teir á nakran hátt?</s>
            </item>
            <item xml:id="q11" type="question-item">
              <s>Kennast nakrir persónar í nevndini hjá Atlantic Airways ”rímiliga væl”, ella kennast nakrir av nevndarlimunum og nýsetti stjórin “rímiliga væl” - ella hava teir sitið í nevnd ella arbeitt saman í øðrum høpi enn Atlantic Airways?</s>
            </item>
            <item xml:id="q12" type="question-item">
              <s>Hvør innstillaði Søren Jespersen, sum var valdur til nevndarlim í mai mánaði 2013 – og hvørjar førleikar varð dentur lagdur á, sum hava týdning fyri eitt føroyskt tjóðarfelag við teimum avbjóðingum, sum eitt felag í hesi støddini hevur?</s>
            </item>
            <item xml:id="q13" type="question-item">
              <s>Hvør innstillaði, og hvørjar metingar um førleikar til eitt føroyskt tjóðarflogfelag lógu til grund fyri at velja Jens Wittrup Willumsen og Tezz Thordsdottir í nevndina fyri Atlantic Airways?</s>
            </item>
            <item xml:id="q14" type="question-item">
              <s>Kann landsstýrismaðurin vátta, at hann hevur somu sjónarmið um nevndarval til eitt nú Smyril Line og Føroya Tele, har hann eisini varðar av landsins parti – sum til nevndarvalið í Atlantic Airways, og um hvussu landsstýrismansins leiklutur verður útintur í hesum feløgum?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Nógv alment orðaskifti hevur verið um Atlantic Airways og landsstýrismansins leiklut í at velja nevndarlimir og nevndarformann í felagnum - og at leggja seg út í felagsins avgerðir.</s>
          </p>
          <p>
            <s>Landsstýrismaðurin sigur við Sosialin 29. januar 2014 og við Rás 2 27. januar 2014: “Vit kunnu tað sama kalla ein spaka fyri ein spaka. Tann, sum situr á meirilutanum, bestemmar. Í hesum førinum er tað landsstýrismaðurin, sum situr á 67 prosentum av partabrøvunum, og harvið er tað landsstýrismaðurin, sum bestemmar.”</s>
          </p>
          <p>
            <s>Síðani er komið fram, at tær leiðreglur, sum aðalfundur felagsins og landsstýrismaðurin sjálvur hava samtykt um góðan leiðslusið (Corporate Governance) og harundir, at ein innstillingarnevnd skal gera innstilling um val av nevndarlimum, eru ikki fylgdar.</s>
          </p>
          <p>
            <s>Landsstýrismaðurin hevur vrakað innstillingina um ein nevndarlim við grundgevingum, um at hesin og táverandi stjórin, hava sitið i nevnd saman í Føroya Arbeiðsgevarafelag og annars kennast “rímiliga væl”, sum hann hevur málborið seg.</s>
            <s>Og síðani sigur hann seg hava valt núverandi nevndarformann, ti hesin m.a. er “handlikraftigur”, sum landsstýrismaðurin málber seg.</s>
          </p>
          <p>
            <s>Ein annar nevndarlimur, sum var formaðurin í innstillingarnevndini hevur tó upplýst alment, at landsstýrismaðurin sjálvur mótvegis teimum hevði nevnt tann persónin, ið innstillingarnevndin mælti til at velja til formann.</s>
            <s>Her stendur sostatt orð ímóti orði, og landsstýrismaðurin verður biðin um at greiða frá, hvør sigur satt.</s>
            <s>Tá ið landsstýrismaðurin alment hevur sagt, at “hann bestemmar” í almenna tjódarfelagnum, verður tí spurt, hvussu landsstýrismaðurin hevur tikið avgerðir, og um hvørjar avgerðir, hann hevur tikið, og á hvørjum grundarlagi.</s>
          </p>
          <p>
            <s>Og spurt verður, um hann hevur sama sjónarmið og sama framferðarhátt mótvegis øðrum almennum partafeløgum, sum hann varðar av - eitt nú Smyril Line og Føroya Tele.</s>
            <s>T.e. - um hann eisini “bestemmar” har.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2014-02-17">17. februar 2014</date></hi>
            </dateline>
            <signed rend="center">
              <persName>Høgni Hoydal</persName>
            </signed>
          </closer>
        </div>
      </div>
    </body>
  </text>
</TEI>