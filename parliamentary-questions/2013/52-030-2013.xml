<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Gjaldstovuráðið, Samhaldsfasti og manglandi óheftni</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristina Háfoss</persName>
            <roleName>løgtingskvinna</roleName>
          </author>
          <ref target="https://www.logting.fo/documents/33080"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2013/30">
        <div type="questioner">
          <head rend="bold">
            <persName>Kristina Háfoss<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um Gjaldstovuráðið, Samhaldsfasta og manglandi óheftni, settur Jørgen Niclasen, landsstýrismanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="lgqakqk23m">Hevur landsstýrismaðurin í fíggjarmálum, meðan hann hevur verið landsstýris- maður, nýtt formannin í Gjaldstovuráðnum og formannin fyri Samhaldsfasta, at arbeiða fyri seg í persónligum málum?</s>
            </item>
            <item xml:id="q2" type="question-item">
              <s xml:id="gpz7g7qpqi">Um so er, metir landsstýrismaðurin í fíggjarmálum, at hetta ger formannin gegnigan at vera umboð í Gjaldstovuráðnum, ið skal virka óheft av landsstýris- manninum?</s>
            </item>
            <item xml:id="q3" type="question-item">
              <s xml:id="c6uj6k3a6c">Røkir formaðurin í Gjaldstovuráðnum og Samhaldsfasta eftirlønargrunninum (AMEG) onnur vinnulig áhugamál? Um so er, hvørji? Og er hetta í samsvari við § 2, stk. 4 í lóg um landsins gjaldføris- og skuldarfyrisiting?</s>
            </item>
            <item xml:id="q4" type="question-item">
              <s xml:id="j6bnhl2ynj">Grannskoðarafelagið metti ikki nakran av limum sínum vera gegnigar at vera í Gjaldstovuráðnum, hvørja støðu hevði Advokatfelagið?</s>
            </item>
            <item xml:id="q5" type="question-item">
              <s xml:id="kka75spicd">Var landsstýrismaðurin í fíggjarmálum vitandi um, at ítøkiligar ætlanir og sam- ráðingar vóru um at seta part av ognini hjá Samhaldsfasta eftirlønargrunninumm í privatu CIP tunnilsætlanina?</s>
            </item>
            <item xml:id="q6" type="question-item">
              <s xml:id="fju5f3ahpa">Er tað rætt, at landsstýrismaðurin í fíggjarmálum í sambandi við, at CIP skuldi standa fyri at gera Skálafjarðartunnilin, hevur verið fyri at broyta kunngerð fyri Samhaldsfasta eftirlønargrunnin, so tað gerst møguligt at gera íløgur í eitt nú undirsjóvartunlar?</s>
            </item>
            <item xml:id="q7" type="question-item">
              <s xml:id="a2c4sc73p2">Hvørjar ætlanir hevur landsstýrismaðurin um at broyta lógarheimildir hjá Sam- haldsfasta eftirlønargrunninum og/ella lógarheimildina fyri umsiting av landsins gjaldføri?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="ad5pjmka2t">Landsins gjaldføri og eftirlønaruppsparingin hjá Samhaldsfasta eftirlønargrunninum (AMEG) skulu støðugt vera umsitin við tí endamáli at tryggja so gott og trygt gjaldføri og eftirlønargrundarlag sum møguligt.</s>
            <s xml:id="vyppbghoyi">Tað má ongantíð vera ivi um, at gjaldføri landsins og ognin hjá Samhaldsfasta eftirlønargrunninum (AMEG) verða umsitin óheft av øðrum vinnuligum, persónligum ella politiskum málum.</s>
            <s xml:id="tywk2tfrfp">Tí var tað ómetaliga gott, at óhefti stovnurin, Landsbanki Føroya, umsat bæði gjaldføri, skuld og ogn hjá Samhaldsfasta.</s>
            <s xml:id="kjmrsz4dnw">Men samgongan avtók Landsbanka Føroya í fjør.</s>
            <s xml:id="xgo3xkizxv">Harvið avtók samgongan einasta óhefta tjóðarbúskaparliga stovnin í Føroyum, ið kundi ráðgeva almenningi, vinnulívi, fjølmiðlum, Løgtingi og Landsstýri.</s>
            <s xml:id="kym4xkd3f5">Føroyar hava nú heldur ongan stovn, ið alt árið fremur óheft tjóðarbúskaparligt eftirlit.</s>
          </p>
          <p>
            <s xml:id="vrtg7ckdy2">Við avtøkuni av Landsbankanum varð óhefta umsitingin av gjaldføri (oman fyri 2 mia. kr.) og skuld landsins, og av Samhaldsfasta eftirlønargrunninum (um 1 mia. kr.), eisini avtikin.</s>
            <s xml:id="r36e5nybok">Tí landsstýrið valdi at flyta gjaldføris- og skuldarumsitingina og umsitingina av Samhaldsfasta frá einum løgfrøðiliga óheftum stovni við nevnd og umsjónarráði, har partarnir á arbeiðsmarknaðinum valdu meirilutan av umsjónarráði og nevndini, til ein stovn beint undir landsstýrismanninum.</s>
            <s xml:id="yhn4fiaxet">Ávarað varð um avleiðingarnar, tá Landsbankin varð avtikin.</s>
            <s xml:id="dwqmaeoznk">Hóast bert fáir mánaðir eru farnir síðan avtøkuna, eru tíverri longu komin fleiri ábendingar um, at bæði gjaldføri og skuld landsins og Samhaldsfasti ikki verða umsitin óheft av landsstýrismanninum.</s>
          </p>
          <p>
            <s xml:id="ktkhytmrwi">Samstundis hava íøkiligar ætlanir longu verið frammi um at broyta lógarásetingar fyri at nýta part av ognini hjá Samhaldsfasta eftirlønargrunninum at seta í privata undirsjóvartunnilin hjá CIP.</s>
            <s xml:id="bkkgragyzm">Hartil frættist, at ætlanir eru um at broyta lógargrundarlagið fyri Samhaldsfasta eftirlønargrunnin í næstum.</s>
          </p>
          <p>
            <s xml:id="cvvnrzegey">Fyri at fáa lýst málið, verða hesir spurningar settir landsstýrismanninum í fíggjarmálum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2014-01-16">16. januar 2014</date></hi>
            </dateline>
            <signed rend="center">
              <persName>Kristina Háfoss</persName>
            </signed>
          </closer>
        </div>
      </div>
    </body>
  </text>
</TEI>