<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-031/2013: Fíggjarliga støðan hjá privatum røktara, sum átekur sær uppgávuna fyri tað almenna, ið á tann hátt sparir tí almenna pening</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kári P. Højgaard</persName>
            <roleName>løgtingsmaður</roleName>
          </author>
          <ref target="https://www.logting.fo/documents/33082"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2013/31">
        <div type="questioner">
          <head rend="bold">
            <persName>Kári P. Højgaard<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um fíggjarligu støðuna hjá privatum røktara, sum átekur sær uppgávuna fyri tað almenna, ið á tann hátt sparir tí almenna pening, settur <persName>Anniku Olsen, <roleName>landsstýriskvinnu</roleName></persName> (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="lc253hh54x">Hvussu nógv kostar eitt alment røktarheimspláss árliga, tá talan er um persón, sum krevur røkt alt samdøgrið?</s>
            </item>
            <item xml:id="q2" type="question-item">
              <s xml:id="jy5wx3ki4e">Hvussu stórur partur av hesum er lønarútreiðslur?</s>
            </item>
            <item xml:id="q3" type="question-item">
              <s xml:id="te4spri6o4">Hevur landsstýriskvinnan ætlanir um at fremja broytingar soleiðis, at avvarðandi kunnu fáa ansingarløn fyri at ansa fólki millum 18 og 67 ár, sum hava menningartarn?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="vn5dvtcpjp">Eitt gamalt føroyskt orðatak sigur: “<hi rend="italic">Fátt er sum faðir, einki er sum móðir</hi>”.</s>
          </p>
          <p>
            <s xml:id="pskldwcxmn">Eitt fjøltáttað samfelag, har brúk er fyri okkum øllum, og har rúm er fyri øllum uttan mun til førleika, er megintátturin í einum samhaldsføstum samfelag.</s>
            <s xml:id="tyrrd7difr">Men av og á detta nøkur fólk niður ímillum av ósketni, ikki tí at hetta var ætlanin; men orsakað av at ávísar mannagongdir, lógarverk og kunngerðir ikki høvdu tikið hædd fyri hesum ávísu og serstøku viðurskiftunum.</s>
            <s xml:id="kwzp4ajsp5">Men tá funnið var fram til, at sjónligt brek var í skipanini, og at hon var so stirvin, at ikki bar til at hjálpa, so hevur kortini borið til at komið burtur úr trupulleikanum og veitt røttu hjálpina.</s>
          </p>
          <p>
            <s xml:id="g67mp3sb3u">Hetta serstaka máli snýr seg um ein borgara, sum alment í Sosialinum í viku 50/2013 undir yvirskriftini: “Eingin hjálp til Malenu”, kærdi sína neyð og óvirðiligu umstøður, eftir at hon hevði tikið sonin heim av bústovni fyri meira enn 4½ ári síðani.</s>
            <s xml:id="ir6n3fo6il">Røktin av einum búfólkið var flutt frá tí almenna yvir á ein borgara, sum við hesum stigi bøtti munandi um røktarumstøðurnar hjá fyrrverandi búfólkinum.</s>
            <s xml:id="dn5vgxmw7u">Alt bendir eisini á, at almenni myndugleikin og kringumstøðurnar hava mett, at hetta var rættað avgerðin í júst hesum máli.</s>
          </p>
          <p>
            <s xml:id="u7eo57gsc4">Hetta stigið hevur fingið ólukkuligar fylgir fyri privata hjálparan, sum av somu orsøk hevur verið noydd at farið úr egna starvi sínum.</s>
            <s xml:id="baacw4iuvo">Harvið hevur viðkomandi frásagt sær løn og starvsfólkarættindi, sum hevur fingið so stórar fíggjarligar fylgir, so at hetta tekur grundarlagið undan umstøðunum hjá hjálparum.</s>
          </p>
          <p>
            <s xml:id="j65mtuchnj">Tað almenna hevur í hesum tíðarskeiði spart nógvan pening, og áðurnevnda búfólkið hevur fingið eitt virðiligari lív.</s>
          </p>
          <p>
            <s xml:id="tmcdftsvcb">Júst hetta málið liggur í Almannamálaráðnum og hevur ligið har í fleiri ár.</s>
            <s xml:id="al6brelt5s">Hetta, hóast hjálparin hevur gjørt vart við hesa syrgiligu støðu, so tykist eingin hjálp at hóma, ella svar í eygsjón.</s>
          </p>
          <p>
            <s xml:id="kjhsvmcmdh">Tað kann ikki vera rímiligt, at tað skal kunna bera til hjá einum almennum stovni at súlta eitt slíkt mál í nógv ár.</s>
          </p>
          <p>
            <s xml:id="t2bkojc7hw">Talan er í høvuðsheitum um flyting av almennum peningi, frá einum almennum stovni til eina privata røkt.</s>
            <s xml:id="oy7o4qpjce">Tað eigur ikki at vera torført.</s>
            <s xml:id="dewzta2fa6">Talan er um eitt einfalt mál, sum krevur einfaldar loysnir, sum allir starvsfólkabólkar í almennu skipanini við virðing fyri sær sjálvum - eiga at kunna taka undir við.</s>
          </p>
          <p>
            <s xml:id="qg7mlg66kj">Tað kann tí undra, at <persName><roleName>landsstýriskvinnan í almannamálum</roleName>, Annika Olsen</persName>, hóast hon hevur kunnleika um málið og hevur gjørt almennar viðmerkingar til tað, enn ikki hevur funnið svarið, hvussu hetta serstaka mál kann verða loyst.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2014-01-29">tann 29. januar 2014</date></hi>
            </dateline>
            <signed rend="center">
              <persName>Kári P. Højgaard</persName>
            </signed>
          </closer>
        </div>
      </div>
    </body>
  </text>
</TEI>