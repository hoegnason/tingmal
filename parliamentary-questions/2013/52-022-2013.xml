<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Hví eru m.a. fyritíðarpensjónistar hildnir uttan fyri nýggju eftirlønarsamansparingina</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Sirið Stenberg</persName>
            <roleName>løgtingskvinna</roleName>
          </author>
          <ref target="https://www.logting.fo/documents/33064"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2013/22">
        <div type="questioner">
          <head rend="bold">
            <persName>Sirið Stenberg<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um hví m.a. fyritíðarpensjónistar eru hildnir uttan fyri nýggju eftirlønarsamansparingina, settur Anniku Olsen, landsstýriskvinnu (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="ks77efbprp">Hvørjar eru grundgevingarnar fyri, hví ávísir bólkar av fólki ikki eru fevndir av nýggju eftirlønarsamansparingini?</s>
            </item>
            <item xml:id="q2" type="question-item">
              <s xml:id="p3cp5gi5ht">Hvussu ætlar landsstýriskvinnan at tryggja hesum fólkum góð fíggjarviðurskifti, tá ið tey fara um fólkapensjónsaldur</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="l7chvor4yo">Nýggja eftirlønalógin leggur upp til, at allir borgarar nú sjálvir skulu spara saman til síni ellisár.</s>
            <s xml:id="di43j3e5b2">Kravda eftirlønarsamansparingin byrjar longu í komandi ári.</s>
            <s xml:id="ta6tydwwve">Hóast hetta, so eru nakrir samfelagsbólkar hildnir uttanfyri, og tann størsti er kanska fólk, sum fáa fyritíðarpensjón.</s>
            <s xml:id="mg5pwjdz2z">Spurningurin er, hvørjar orsøkir liggja til grund fyri, at nøkur fólk ikki eru fevnd av nýggju eftirlønarlógini.</s>
          </p>
          <p>
            <s xml:id="ofq6fqiaz3">Tað tykist óvist, hvat skal henda við fólkapensjónini, sum vit kenna hana í dag.</s>
            <s xml:id="mr62hy5xgx">Landsstýriskvinnan hevur alment víst á, at væntast skulu broytingar, og at mótroknað fer at verða í grundarupphæddini.</s>
            <s xml:id="j3uhp6pycp">Útfrá hesum verður fólkapensjónin, sum vit kenna í dag, har øll hava rætt til pensjón, burtur.</s>
          </p>
          <p>
            <s xml:id="t7zdd5hjht">Fólk, sum fáa fyritíðarpensjón, fáa hesa vegna skerdan arbeiðsførleika.</s>
            <s xml:id="ai2sq6k2rb">Í teirra viknisføru árum hava tey tí ikki havt møguleika at forvunnið sær annað enn sera avmarkaða inntøku.</s>
            <s xml:id="ibcszypy5t">Fyri nøkur er tað eisini trupult at liva av fyritíðarpensjónini, og sum tað sær út til við nýggju eftrlønarlógini, fer tað eisini at verða trupult at vera gamal í Føroyum, um tú hevur verið so óheppin, at lívsleiðin og lagnan lagaði seg soleiðis, at tú tíverri vart skerdur í arbeiðslívinum.</s>
            <s xml:id="kvuev4qokn">Tí er áhugavert at hoyra, hvussu landsstýriskvinnan ætlar sær at tryggja, at m.a fyritíðarpensjónistar fáa eina inntøku at liva av á ellisárum, og hvat skal henda við fólkapensjónini.</s>
          </p>
          <p/>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2013-12-10">10. desember 2013</date></hi>
            </dateline>
            <signed rend="center">
              <persName>Sirið Stenberg</persName>
            </signed>
          </closer>
        </div>
      </div>
    </body>
  </text>
</TEI>