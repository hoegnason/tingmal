<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-016/2013: Andsøgn millum fyrisitingarlóg og noktandi innlit í CIP-sáttmála</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-14"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristina Háfoss</persName>
            <roleName>løgtingskvinna</roleName>
          </author>
          <ref target="https://www.logting.fo/documents/33052"/>
          <note type="source_format">PDF document, machine-readable text</note>
          <date when="2013-11-07"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2013/16">
        <div type="questioner">
          <head rend="bold">
            <persName>Kristina Háfoss<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um andsøgn millum fyrisitingarlóg og noktandi innlit í CIPsáttmála, settur Kaj Leo Holm Johannesen, løgmanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="d67b2rbhmq">Er løgmaður samdur í niðurstøðuni hjá Jørgen Niclasen, landsstýrismanni, um als ikki at lata innlit í CIP-sáttmálan?</s>
            </item>
            <item xml:id="q2" type="question-item">
              <s xml:id="ayftaauywh">Um ja, hví?</s>
            </item>
            <item xml:id="q3" type="question-item">
              <s xml:id="w5y5wmfz5x">Um nei, hvat fer løgmaður at gera fyri at geva almenninginum innlit í sáttmálan?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="tvjnzxfjkw">Fíggjarmálaráðið hevur nú fráboðað, at ráðið og landsstýrismaðurin eru samd við avgerðini hjá fyrrverandi Innlendismálaráðnum og fyrrverndi landsstýrismanninum í innlendismálum – um ikki at lata innlit í CIP-sáttmálan.</s>
          </p>
          <p>
            <s xml:id="pan23dvdty">Hetta undrar.</s>
            <s xml:id="i6i3yrswr3">Tí fyrisitingarlógin gevur sum høvuðsreglu borgara rættarkrav upp á innlit í øll skjøl í fyrisitingini.</s>
            <s xml:id="nwhuyl6mqu">Skal undantak verða, má hetta hava greiða heimild í lógini.</s>
          </p>
          <p>
            <s xml:id="jn2hzx33ma">Í svari upp á skrivligan fyrispurning (S-11/2013) vísir løgmaður sjálvur á, at “Ongin heimild er í lógini at gera avtalu við privat um, at samskifti millum myndugleikan og hin privata verður at undantaka frá lógini.”</s>
          </p>
          <p>
            <s xml:id="t3mbmalllk">Landsstýrismaðurin í fíggjarmálum vísir hinvegin til §15 í fyrisitingarlógina, tá hann vil nokta innlit fyri at verja fíggjarlig áhugamál og vinnuvirksemi hjá tí almenna.</s>
            <s xml:id="mt6dexpuek">Men eisini henda grundgeving undrar.</s>
          </p>
          <p>
            <s xml:id="wmuxzbhwcl">Tí nógv bendir á, at innlit átti nevnliga at verið latið, júst fyri at verja fíggjarligu áhugamálini hjá tí almenna.</s>
          </p>
          <p>
            <s xml:id="i5ie5sg4p7">Hartil er sera trupult at finna nakra heimild fyri at afturhalda øllum CIP-sáttmálanum.</s>
            <s xml:id="pxzgnbr5pk">Sí §15, stk. 2.</s>
          </p>
          <p>
            <seg>“§ 15. <s xml:id="qd4yuikero">Rætturin til skjalainnlit kann annars avmarkast í tann mun, áhugin hjá partinum
            í at kunna nýta kunnleika til skjøl í málinum til at røkja sín tørv má metast at eiga at
            víkja fyri avgerandi umhugsni fyri viðkomandi sjálvum ella øðrum privatum ella
            almennum áhugamálum, herímillum:
            <lb/>
            1) trygd ella verju ríkisins,
            <lb/>
            2) uttanríkispolitisk ella uttanríkisfíggjarlig áhugamál, herundir viðurskiftini við aðrar tjóðir ella millumtjóða stovnar,
            <lb/>
            3) fyribyrging, avdúkan og søkjan at lógarbrotum, revsingarfullgerð og líknandi og verju av ákærdum, vitnum ella øðrum í málum um revsi- ella agasókn
            <lb/>
            4) fremjing av almennum eftirliti, skipanar- ella ráðleggingarvirksemi ella ætlaðum tiltøkum sambært skatta- og avgjaldslóggávuni,
            <lb/>
            5) fíggjarligu áhugamálunum hjá tí almenna, herundir fremjing av vinnuvirksemi tess almenna.</s>
            <lb/>
            <seg>Stk. 2. <s xml:id="w2kky3mtn2"><hi rend="underline">Um umstøður, sum nevndar í stk. 1, bert gera seg galdandi fyri ein part av
            einum skjali, skal viðkomandi gerast kunnigur við restina av innihaldinum í
            skjalinum</hi>.</s></seg>”</seg>
          </p>
          <p>
            <s xml:id="wd7s4q6z3l">Løgmaður hevur sambært Stýrisskipanarlógini eftirlit við landsstýrisfólkum og skal tryggja, at hesi umsita sítt øki á fullgóðan hátt og samsvarandi lógum landsins.</s>
          </p>
          <p>
            <s xml:id="uq3v7ktvkg">Fyri at fáa lýst, hvat løgmaður fer at gera fyri at tryggja almenninginum innlit í CIPsáttmálan, eitt nú fyri at tryggja fíggjarligu áhugamálini hjá tí almenna, verða hesir spurningar settir løgmanni.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2013-11-07">7. november 2013</date></hi>
            </dateline>
            <signed rend="center">
              <persName>Kristina Háfoss</persName>
            </signed>
          </closer>
        </div>
      </div>
    </body>
  </text>
</TEI>