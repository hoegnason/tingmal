<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-039/2013: Fyrispurningur um stig landsstýrisins í sambandi við stríðið millum Russland og Ukraina, ES-boykott o.a.</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Høgni Hoydal</persName>
            <roleName>løgtingsmaður</roleName>
          </author>
          <ref target="https://www.logting.fo/documents/33104" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2013/39">
        <pb n="1"/>
        <div type="questioner">
          <head rend="bold">
            <persName>Høgni Hoydal<lb /><roleName>løgtingsmaður</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um stig landsstýrisins í sambandi við stríðið millum Russland og Ukreina, ES-boykott o.a., settur Kaj Leo Holm Johannesen, løgmanni (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Hvussu metir landsstýrið støðuna í sambandi við stríðið millum Russland og Ukreina, og hvørja støðu hevur landsstýrið til stríðið?</s>
            </item>
            <item xml:id="q2" type="question-item">
              <s>Hvørjar avleiðingar metir landsstýrið, at støðan fer at hava fyri viðurskiftini millum ES og Russland og fyri valds- og trygdarspurningar í Evropa sum heild?</s>
            </item>
            <item xml:id="q3" type="question-item">
              <s>Hvussu metir landsstýrið møguligar avleiðingar fyri Føroyar av teimum politisku stigum mótvegis Russlandi, ið ES-londini - harundir Danmark - viðgera í løtuni?</s>
            </item>
            <item xml:id="q4" type="question-item">
              <s>Hvussu nógvar fundir og hvat samskifti hevur landsstýrið havt við donsku stjórnina, har Føroyar hava fingið veruliga ávirkan á hetta mál av stórum uttanríkispolitiskum og trygdarpolitiskum týdningi, soleiðis sum ásett er í sonevnda Fámjins-skjalinum?</s>
            </item>
            <item xml:id="q5" type="question-item">
              <s>Á hvønn hátt hevur landsstýrið gjørt greitt, at meðan Danmark og ES boykotta Føroyar, hava Føroyar noyðst at dúva uppá marknaðir í Russlandi og Ukreina - og at støðan tí er sera álvarslig og ótrygg fyri so stóran part av føroyska útflutninginum?</s>
            </item>
            <item xml:id="q6" type="question-item">
              <s>Á hvønn hátt hevur landsstýrið lagt trýst á Danmark og ES og hevur kravt, at henda støða eigur beinanvegin at elva til, at ES-boykottið ímóti Føroyum verður tikið av?</s>
            </item>
            <item xml:id="q7" type="question-item">
              <s>Hvussu hevur landsstýrið gjørt greitt, at ES- boykottið ímóti Føroyum, sum Danmark tekur lut í, rakar ein triðing av okkara útflutningi, og er eitt nógv ógvusligari tiltak móti einum landi, enn tey tiltøk, ið ES nú sigur seg vilja seta í verk ímóti Russlandi, orsakað av krígsstøðuni á Krim?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Støðan í Ukreina og hernaðarligu hóttanirnar og atgerðirnar hjá Russlandi á Krimhálvoynni eru álvarsligar og syndarligar.</s>
            <s>Fyrst og fremst sjálvsagt fyri fólkið í Ukreina og framtíð teirra.</s>
            <s>Og í øðrum lagi fyri gongdina í øllum Evropa og teimum stórvalda- og stórpolitisku áhugamálum, ið støðugt ávirka og gera av lagnuna og framtíðarmøguleikarnar hjá tjóðum, samfeløgum og einstøkum menniskjum.</s>
          </p>
          <p>
            <s>Føroyar eiga at viðgera og hava eina støðu til heimspolitikkin sum heild.</s>
            <s>Og vit eiga sjálvsagt at ávirka, fyrireika okkum og taka neyðug stig í einum broyttum veruleika.</s>
          </p>
          <p>
            <s>Støðan í Ukreina og stórpolitiska valdsspælið og avgerðirnar hava eisini heilt ítøkiligar avleiðingar fyri Føroyar.</s>
            <pb n="2"/>
            <s>ES og Danmark hava í knapt eitt ár boykottað og sett handils- og havnastongsul i verk ímóti Føroyum fyri ein triðing av okkara útflutningi.</s>
          </p>
          <p>
            <s>Hetta eru revsitiltøk, sum eru so ógvuslig, at tey raka lutfalsliga nógv harðari okkara land, enn tey tiltøk, sum Danmark og ES nú sita og samráðast um at seta í verk ímóti Russlandi.</s>
          </p>
          <p>
            <s>Eitt land, sum er í lógligari ósemju um rættin til egið tilfeingi, verður av Danmark og ES revsað fleirfalt harðari, enn eitt land, sum ger innrás í eitt annað land og hóttir við kríggi í Evropa.</s>
          </p>
          <p>
            <s>Støðan í Ukreina og tiltøk ímóti Russlandi raka so aftur føroyskan útflutning, tí ES og Danmark hava við sínum handilsstongsli móti Føroyum, kroyst føroyska vinnu at selja á russiska og ukreinska marknaðinum.</s>
            <s>So nú eru revsing og boykott upp aftur harðari ímóti Føroyum.</s>
          </p>
          <p>
            <s>Vit hava sostatt allar møguleikar at gera vart við okkara støðu, at leggja trýst á og at kunna alment um hesa avskeplaðu støðu.</s>
          </p>
          <p>
            <s>Bæði heimspolitiskt og ítøkiliga, hava Føroyar sostatt bæði stóra ábyrgd og áhugamál at røkja í hesum avgerandi uttanríkis- og trygdarpolitiska máli.</s>
          </p>
          <p>
            <s>Tí verður spurt, hvussu landsstýrið hevur sett síni krøv fram, hevur samráðst og hevur røkt føroysk áhugamál í hesi týðandi støðu.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2014-03-12">12. mars 2014</date></hi>
            </dateline>
            <signed rend="center">
              <persName>Høgni Hoydal</persName>
            </signed>
          </closer>
        </div>
      </div>
    </body>
  </text>
</TEI>