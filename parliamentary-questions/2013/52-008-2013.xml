<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-008/2013: CIP</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Gunvør Balle</persName>
            <roleName>løgtingskvinna</roleName>
          </author>
          <ref target="https://www.logting.fo/documents/33044"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2013/8">
        <div type="questioner">
          <head rend="bold">
            <persName>Gunvør Balle<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um CIP, settur Kaj Leo Holm Johannesen, løgmanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="dcwg6tn33x">Var løgmaður einsamallur á fundi við umboð fyri CIP, áðrenn landsstýrismaðurin og aðalstjórin í Innlendismálaráðnum vórðu innkallaðir til fundin 27.juni?</s>
            </item>
            <item xml:id="q2" type="question-item">
              <s xml:id="dz5q4k7yss">Um ja, hvør hevði kallað inn til fundin?</s>
            </item>
            <item xml:id="q3" type="question-item">
              <s xml:id="r2csrwulvk">Hvat var umrøtt á fundinum?</s>
            </item>
            <item xml:id="q4" type="question-item">
              <s xml:id="t4bwcps3ca">Hvør luttók á fundinum?</s>
            </item>
            <item xml:id="q5" type="question-item">
              <s xml:id="vlatb3mz5v">Hví hevur løgmaður ikki kunnað um hendan fund?</s>
            </item>
            <item xml:id="q6" type="question-item">
              <s xml:id="p5yrcvtz7s">Hví vil løgmaður ikki svara fjølmiðlum upp á spurningar um hendan fund?</s>
            </item>
            <item xml:id="q7" type="question-item">
              <s xml:id="mv6jzwr2b5">Kann løgmaður góðtaka, at løgmansstjórin als ikki vil úttala seg til fjølmiðlarnar um málið um Skálafjarðartunnilin?</s>
            </item>
            <item xml:id="q8" type="question-item">
              <s xml:id="hb77hvk32v">Hví segði løgmaður í Løgtinginum, at hann ikki átti nakran lut í avtaluni, ið varð undirskrivað við CIP 27.juni?</s>
            </item>
            <item xml:id="q9" type="question-item">
              <s xml:id="h42ky4viei">Hvørja lógarheimild hevði løgmaður og landsstýrismaðurin í innlendismálum fyri at undirskriva avtalu um endurgjald ella break-fee?</s>
            </item>
            <item xml:id="q10" type="question-item">
              <s xml:id="im2t3patod"> Er, ella verður, milliónin í break-fee til CIP útgoldin?</s>
            </item>
            <item xml:id="q11" type="question-item">
              <s xml:id="ik3dszejfe"> Um ikki, hvør er orsøkin til at hon ikki verður útgoldin?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <div>
            <head>Ad 1-4:</head>
            <p>
              <s xml:id="xedu26zmtw">Skjøl, sum Kringvarpið hevur fingið innlit í, vísa, at løgmaður hevði einsamallur ein fund við CIP, áðrenn landsstýrismaðurin og aðalstjórin í Innlendismálaráðnum vórðu innkallaðir 27. juni.</s>
              <s xml:id="gilejlwxtl">Hetta var dagurin, tá endurgjaldsavtalan upp á eina millión krónur varð gjørd.</s>
              <s xml:id="yvq25zfbkd">Dagur&amp;Vika hevur ferð eftir ferð roynt at spurt løgmann, hví hann ikki hevur kunnað um, at hann var einsamallur á fundi við CIP, men løgmaður hevur svarað, at hann einki hevur at leggja afturat í hesum málinum.</s>
            </p>
            <p>
              <s xml:id="pyxmknzeuw">Tí verður løgmaður biðin um skrivliga at svara, hvør kallaði inn til fundin við CIP, og um hann hevði ein forfund við umboð fyri CIP, áðrenn restin av fundarluttakarunum komu.</s>
            </p>
          </div>
          <div>
            <head>Ad 5-7:</head>
            <p>
              <s xml:id="xyyeigtird">Løgmaður hevur fleiri ferðir sagt, at hann vil hava fullan opinleika í hesum máli.</s>
              <s xml:id="oycwbki3jc">Kortini hevur hann góðtikið og vart, at týðandi upplýsingar ikki fylgdu við lógaruppskotinum, tá tað kom niðan í Løgtingið.</s>
              <s xml:id="rg62p74zv5">Hann hevur sjálvur ikki sagt frá sínum leikluti á týðandi fundum, og tað síðsta er, at hann góðtekur, at løgmansstjórin ikki vil úttala seg til fjølmiðlar.</s>
              <s xml:id="zrrmthqa6r">Hetta hóast nógv hevur verið funnist at embætisførsluni í Innlendsimálaráðnum, sum í síðsta enda er ábyrgd løgmansstjórans.</s>
              <s xml:id="hy3foevzqt">Løgmaður verður biðin um at svara fyri, hví tað er so lítil samanhangur millum orð og gerðir hansara.</s>
            </p>
          </div>
          <div>
            <head>Ad 8:</head>
            <s xml:id="lc7pvndibq">Tað er sera undrunarsamt, at løgmaður fleiri ferðir staðfesti, at hann ikki kundi funnið uppá at gjørt nakra avtalu við CIP, tá tað seinni er komið fram, at løgmaður luttók á fundinum og tí var kunnugur við og samtykti, at avtala varð gjørd við CIP um eina mió. kr. í break-fee.</s>
          </div>
          <div>
            <head>Ad 9:</head>
            <p>
              <s xml:id="dgs2dba5wn">Kann løgmaður vísa á, júst hvørja lógarheimild hann hevur, ið loyvir landsstýrismanni at undirskriva avtalu um endurgjald?</s>
            </p>
          </div>
          <div>
            <head>Ad 10-11:</head>
            <p>
              <s xml:id="q4mtxgb6cn">Sum skilst er milliónin til CIP enn ikki útgoldin, og løgmaður hevur svarað Løgtinginum, at hann visti ikki, hví so var, kanska var tað tí, at tey í Fíggjarmálaráðnum ikki funnu kontonummarið hjá CIP.</s>
              <s xml:id="vofvcusysj">Er væntandi, at milliónin verður flutt, og um ikki, er nøkur avtala gjørd við CIP um, at hon ikki skal flytast teimum kortini?</s>
            </p>
          </div>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2013-10-17">17. oktober 2013</date></hi>
            </dateline>
            <signed rend="center">
              <persName>Gunvør Balle</persName>
            </signed>
          </closer>
        </div>
      </div>
    </body>
  </text>
</TEI>