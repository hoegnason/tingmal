<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Ergoterapi</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Sirið Stenberg</persName>
            <roleName>løgtingskvinna</roleName>
          </author>
          <ref target="https://www.logting.fo/documents/33149"/>
          <note type="source_format">PDF document, machine-readable text</note>
          <date when="2014-05-08"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2013/61">
        <div type="questioner">
          <head rend="bold">
            <persName>Sirið Stenberg<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur ergoterapi, settur Karsten Hansen, landsstýrismanni í heilsumálum (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="h433d67hyn">Hvussu vil landsstýrismaðurin tryggja, at fólk í Suðuroynni fáa nøktandi ergoterapeutiska viðgerð og endurmenning?</s>
            </item>
            <item xml:id="q2" type="question-item">
              <s xml:id="e4gzije5lb">Hvørjar ætlanir hevur landsstýrismaðurin um at fáa játtan til ergoterapi á Suðuroyar Sjúkrahúsi?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="jitahuxygd">Ein stórur partur av at hava eina nøktandi endumenningartænastu og viðgerð á sjúkrahúsunum er at hava neyðugu fakligu førleikarnar tøkar.</s>
            <s xml:id="qv2vceiszd">Tað snýr seg um tvørfakligt samstarv millum ymiskar relevantar fakbólkar, og manglar ein av fakbólkunum, verður tænastan ikki nøktandi.</s>
            <s xml:id="xaxcwvnjqo">Harvið fær sjúkrahúsið ikki bjóðað sínum sjúklingum ella viðskiftafólki nøktandi endurmenningartænastu.</s>
          </p>
          <p>
            <s xml:id="fdi5iduxmz">Útlitini fyri at endurvinna mistar førleikar og fyri at menna sítt menningartilfeingi verður tí skert fyri fólk, sum búgva á staði, har tænastan ikki finst.</s>
            <s xml:id="dvm4w5tg5g">Ein onnur avleiðing kann vera, at fólk flyta burtur úr økinum, tí vitanin um, at viðgerðartilboð eru í øðrum økjum, dregur, tí øll vilja gera sítt til at fáa bestu útlit til eitt innihaldsríkt lív við støði í tí støðu, viðkomandi er í.</s>
          </p>
          <p>
            <s xml:id="go7a2hgpy6">Fram til 2011 hevði Suðuroyar Sjúkrahús ergoterapi.</s>
            <s xml:id="g7fmvp4fx7">Vegna sparingar bleiv tænastan tá tikin burtur og hevur ikki verið til staðar síðan.</s>
            <s xml:id="q7filwjnsh">Hetta hevur sett nógv fólk í sera truplar støður.</s>
            <s xml:id="zf25mudbtw">Nógv børn við trupulleikum av ymiskum slagi, sum t.d rørslutarni, sansamotoriskum trupulleikum, viðføddum sjúkum ella brekum høvdu stóra gleði av at fáa hetta neyðuga viðgerðartilboð.</s>
            <s xml:id="arnhzef6g4">Somuleiðis fólk við heilabløðingi, blóðtøppi í heilanum og ymiskum neurologiskum sjúkum.</s>
            <s xml:id="s6muucdwij">Umframt tað stóra arbeiði, sum liggur í uppvenjing aftan á ólukkur og likamsbrot av ymiskum slagi.</s>
            <s xml:id="wqqfpfwvwx">So málbólkurin er stórur, og nógv er at vinna fyri tann einstaka í endurvunnum førleikum, og harvið betri framtíðarútlitum.</s>
          </p>
          <p>
            <s xml:id="ayawplwjlg">Støðan síðan 2011 hevur verið trupul.</s>
            <s xml:id="hyxpa6rrae">Fólk við børnum eru noydd at fara av oynni fyri at fáa ergoterapi.</s>
            <s xml:id="cl2vc5bxpx">Hetta er als ikki nøktandi.</s>
            <s xml:id="xaligndir2">Vegna stóru fjarstøðuna, so verður ov lítil kontinuitetur í viðgerðini, umframt at tað ikki er sameiniligt við skúlagongd hjá barninum og arbeiðslív hjá foreldrum.</s>
            <s xml:id="wzgp3napei">Eisini eru sjúklingar, sum ikki kunnu útskrivast til Suðuroyar sjúkrahús ella til hús, tí eingin ergoterapi er.</s>
            <s xml:id="uyu3jmkr3c">Onnur dømi eru um fólk, sum áttu at fingið ergoterapi, onga fáa.</s>
          </p>
          <p>
            <s xml:id="tf7yc3b6mf">Tað er sera umráðandi, at ergoterapi er á øllum sjúkrahúsum.</s>
            <s xml:id="grtpnpdqjx">Tænastan er neyðug bæði fyri innlagdar sjúklingar, og sum ambulant tilboð.</s>
            <s xml:id="eopb4jghnl">Uppfylging og framhaldandi menning av førleikum kann vera ein áralong tilgongd.</s>
            <s xml:id="bqwm3cvqz2">Um ikki, kann nógv detta niðurfyri, sum setir fólk í støður við munandi verri heilsustøðu, enn neyðugt er.</s>
            <s xml:id="q3lkdy33l7">Tí er umráðandi at vita, hvussu Karsten Hansen, landsstýrismaður, vil tryggja suðringum javnbjóðis rættindi til heilsutænastur, og um landsstýrismaðurin hevur ítøkiligar ætlanir um at virka fyri, at ergoterapeutur verður settur á Suðuroyar sjúkrahúsi.</s>
          </p>
          <p>
            <s xml:id="sn2ybxphjx">Landsstýrismaðurin hevur fyrr fráboðað, at hann ætlar at koma við eini lóg um endurmenning.</s>
            <s xml:id="vwibn3aw7n">Eisini í sambandi við ta ætlanina er ergoterapeuturin neyðugur í mun til ta tænastu, man tá ætlar at veita.</s>
          </p>
          <p>
            <s xml:id="qzwurgclin">Tað er eingin ivi um, at endurmenning gevur úrslit bæði likamliga og menniskjansliga, og harvið eisini, sum frá líður, fyri heilsuverkið.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2014-05-08">8. mai 2014</date></hi>
            </dateline>
            <signed rend="center">
              <persName>Sirið Stenberg</persName>
            </signed>
          </closer>
        </div>
      </div>
    </body>
  </text>
</TEI>