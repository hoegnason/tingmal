<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-040/2013: Kostnaður á samskiftis-tænastum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristianna Winther Poulsen</persName>
            <roleName>løgtingskvinna</roleName>
          </author>
          <ref target="https://www.logting.fo/documents/33106"/>
          <note type="source_format">PDF document, machine-readable text</note>
          <date when="2014-03-12"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2013/40">
        <div type="questioner">
          <head rend="bold">
            <persName>Kristianna Winther Poulsen<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um kostnaðin á samskiftis-tænastum, settur Johan Dahl, landsstýrismanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="j3yqa3ugqu">Hvat heldur landsstýrismaðurin um, at kostnaðurin fyri samskiftistænastur í Føroyum er millum dupult og fleiri ferðir so høgur í Føroyum sum í Danmark og í øðrum grannalondum?</s>
            </item>
            <item xml:id="q2" type="question-item">
              <s xml:id="ce4oubyjjk">Er endamálið við virkseminum hjá Føroya Tele at veita Føroya fólki samskiftis-tænastur fyri hóskandi prís, ella er tað at fáa so stórt yvirskot, at landskassin fær vinningsbýti?</s>
            </item>
            <item xml:id="q3" type="question-item">
              <s xml:id="ohjj2a4bcm">Hevur landsstýrismaðurin ætlanir um at skilja tele-netið frá samskiftistænastunum, sum Føroya Tele veitir, fyri at skapa fortreytir fyri kapping og harvið lægri prísir?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="nbwkdgx4yc">Í Føroyum rinda vit millum dupult og 8 ferðir so nógv fyri samskiftistænastur, enn tey gera í Danmark og í øðrum grannalondum.</s>
            <s xml:id="xplinbln6q">Høgi kostnaðurin á samskiftis-tænastum er við til at gera føroyska gerandisdagin nógv dýrari fyri húsarhald, sum í dag hava tørv á bæði internet-sambandi, á fastneti og á upp til fleiri haldum fyri fartelefonir.</s>
            <s xml:id="lb6tvhxvln">Fyri almennar stovnar og fyri privatar fyritøkur eru útreiðslur til samskiftis-tænastur ein tungur útreiðslupostur, og fyri útflutningsfyritøkur eru høgu prísirnir kappingaravlagandi.</s>
          </p>
          <p>
            <s xml:id="pmx5e7hxva">Fyri roknskaparárið 2012 rindaði Føroya Tele landsstýrinum, sum er eigari av Føroya Tele, 30 mió. kr. í vinningsbýti.</s>
            <s xml:id="frvjdkcfa7">Vit kunnu av røttum spyrja, um talan ikki í veruleikanum er um ein eyka skatt til Føroya fólk, heldur enn um ein natúrligan kostnað fyri neyðugar tænastur til privatu húsarhaldini, til almennar stovnar og til vinnulívið.</s>
          </p>
          <p>
            <s xml:id="atwixyz5rg">Tele-netið, ið er ment fyri almennar pengar, skal vera eins atkomiligt fyri allar fyritøkur, sum ynskja at bjóða út samskiftis-tænastur í Føroyum.</s>
            <s xml:id="o6bp7tvy3v">Av tí at FT-net er partur av FT-konsernini, kann tað virka sum, at Føroya Tele hevur eina monopollíknandi støðu, og harvið kann tykjast at hava ein framíhjárætt til tele-netið.</s>
            <s xml:id="u4tv72a42p">Tí er ringt hjá øðrum fyritøkum at koma inn á marknaðin og at bjóða kappingarførar prísir.</s>
            <s xml:id="hllfcjuf5o">Telenetið eigur tískil at vera skilt frá samskiftis-tænastunum hjá Føroya Tele.</s>
            <s xml:id="kq7b36nfs6">Sum er, eru tvey partafeløg, men somu persónar ganga aftur í báðum feløgunum, og tí ber ikki til at tosa um veruligan skilnað millum partafeløgini.</s>
          </p>
          <p>
            <s xml:id="jodzizsdrh">Um fleiri fyritøkur vóru á marknaðinum, lækkaði kostnaðurin.</s>
            <s xml:id="grqssv2x4d">Nevnast kann, at í Danmark eru 4 net-operatørar og yvir 100 tele-feløg.</s>
            <s xml:id="zm7qg56bot">Her er talan um fría kapping, og tí er kostnaðurin fyri samskiftis-tænasturnar so nógv lægri, enn hann er í Føroyum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2014-03-12">12. mars 2013</date></hi>
            </dateline>
            <signed rend="center">
              <persName>Kristianna Winther Poulsen</persName>
            </signed>
          </closer>
        </div>
      </div>
    </body>
  </text>
</TEI>