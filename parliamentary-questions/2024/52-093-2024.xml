<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-93/2024: Gøtudalstunnilin og raðfestingar í samferðsluætlanini</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-03"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName ref="https://tingdata.fo/person/wn6352tj">Terji Beder</persName>
            <roleName>løgtingsmaður</roleName>
          </author>
          <ref target="https://www.logting.fo/documents/66038"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <front>
      <pb n="1"/>
      <div type="boiler-plate-title">
        <head type="main" rend="center">Skrivligur fyrispurningur</head>
        <head type="sub" rend="center">eftir § 52a í Tingskipanini</head>
      </div>
    </front>
    <body>
      <div type="question" corresp="https://tingdata.fo/52a-fyrispurningur/2024/93">
        <div type="questioner">
          <head>Spyrjari: </head>
          <persName ref="https://tingdata.fo/person/wn6352tj">Terji Beder, <roleName>løgtingsmaður</roleName></persName>
        </div>
        <div type="respondent">
          <head>Svarari: </head>
          <persName ref="https://tingdata.fo/person/jcjycu4z">Jóhan Christiansen, <roleName>landsstýrismaður í fiskivinnu- og samferðslumálum</roleName></persName>
        </div>
        <div type="subject">
          <head>Evni: </head>Gøtudalstunnilin og raðfestingar í samferðsluætlanini</div>
        <space/>
        <div type="question-list">
          <head>Spurningar: </head>
          <list type="ordered">
            <item xml:id="q1" type="question-item">
                <s xml:id="xckzzi65ys">Hví eru aðrar tunnilsverkætlanir tiknar fram um Gøtudalstunnilin, tá tær sambært Samferðsluætlanini hjá Landsverki áttu at fingið lægri raðfesting enn Gøtudalstunnilin?</s>
            </item>
            <item xml:id="q2" type="question-item">
                <s xml:id="ea74fgajkh">Hevur útsetanin av Gøtudalstunlinum viðført aðra vegagerð í mun til Eysturoyartunnilin?</s>
            </item>
            <item xml:id="q3" type="question-item">
                <s xml:id="kvji4fj5nm">Ætlar landsstýrismaðurin at virka fyri, at Gøtudalstunnilin aftur kemur á skrá?</s>
            </item>
            <item xml:id="q4" type="question-item">
                <s xml:id="d5raj47s5y">Um landsstýrismaðurin ætlar at virka fyri tunlinum, nær kann tá væntast, at farið verður undir at bora?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="d3wf4isebn">Ein tann ferðslutyngsti teinurin í Føroyum yvirhøvur er teinurin millum Skálafjørð og Gøtudal.</s>
            <s xml:id="qgfnqasqwj">Í miðal koyra eini 6.000 akfør um samdøgrið á hesum strekki.</s>
            <s xml:id="ttt2qahttj">Ein trupulleiki er, at ferðslan skal um Gøtueiðið, sum liggur høgt, og vegurin er sera brattur.</s>
            <s xml:id="g5r3co3gvh">Tað ger vegin ótryggan og skapar ofta ferðsluruðuleika í ringum veðri.</s>
            <s xml:id="gvorey7pkj">Harumframt er nógv ferðsla ígjøgnum bygda økið við Gøtugjógv, sum eisini er skúlaleið.</s>
          </p>
          <p>
            <s xml:id="ua763icjtf">Okkara almenni fakmyndugleiki fyri vega- og tunnilsgerð, Landsverk, handaði í 2019 eina Samferðsluætlan, sum kortlegði allar tunnils- og vegakervisverkætlanir, sum skuldu gerast í tíðini frá 2018 til 2030.</s>
            <s xml:id="im6pzfzh4b">Hendan ætlanin setti verkætlanirnar í ein væl grundaðan raðfestingarlista, sum tók atlit til ferðslutrýst, samfelagsgagn, vandalig vegastrekkir, kostnað og ymisk onnur viðurskiftir.</s>
          </p>
          <p>
            <s xml:id="p25cmbjpra">Ímillum tær verkætlanir, sum Samferðsluætlanin fevndi um, var eisini Eysturoyartunnilin, sum sambært ætlanini kravdi ein tunnil ímillum Gøtudal og Skálabotn.</s>
            <s xml:id="cnwf437jyh">Hendan verkætlanin varð mett at skula til, tí hon kundi økja um ferðsluna í Eysturoyartunnlinum, soleiðis at brúkaratalið av tunlinum rakk teimum tølum, sum skuldu til, fyri at fáa tunnilin at bera seg figgjarliga.</s>
            <s xml:id="i6oshscimc">Her varð væntað, at ein farleið á eystara armi á Skálafjørðinum, við landsvegi nærum allan vegin, fór at økja um nýtsluna av tunlinum.</s>
            <s xml:id="xvlwwuhtor">At nýta leiðina eftir vestara armi, er at tvinga ferðsluna ígjøgnum bygt øki nærum allan vegin frá Norðragøtu til tunnilsmunnan á Saltnesi.</s>
          </p>
          <p>
            <s xml:id="jmzimx4xzk">Í svari frá undanfarna landsstýrismanni í samferðslumálum, Dennis Holm, hevur Gøtudalstunnilin verið planlagdur í mong ár, og er ein høvuðsleið til og frá Eysturoyartunlinum fyri økini norðanfyri Gøtueiði, og er ein týdningarmikil útbygging, sum knýtir norðurøkið og miðøkið saman.</s>
          </p>
          <p>
            <s xml:id="ld4bthgfql">Sambært sama svari vóru jarðfrøðiligar forkanningar gjørdar í 2019, bæði á Varmakeldueiði og í grótbrotinum omanfyri Syðrugøtu.</s>
            <s xml:id="dddrrpsr6w">Hesar forkanningar hava víst seg at verið somikið góðar, at Jarðfeingi ikki metir tað verða neyðugt við fleiri jarðfrøðiligum kanningum til fyrireiking av tunlinum.</s>
            <s xml:id="i522ornroe">Tó er greitt, at eftir øllum at døma eru fleiri fyrireikingar, sum skulu til, tí samgongan í Løgtingsfiggjarlógini hevur játta eina millión til framhaldandi fyrireikingar av Gøtudalstunlinum.</s>
          </p>
          <p>
            <s xml:id="xx4txndbhk">Ætlanirnar í Løgtingsfiggjarlógini og Samferðsluætlanini hjá Landsverki fylgjast ikki, tí man á Løgtingsfiggjarætlanini hevur uppraðfest verkætlanir, sum sambært fakkunnleikanum í Samferðsluætlanini eiga at verða raðfest lægri.</s>
            <s xml:id="yhowdjjbly">Tí verður hesin fyrispurningur settur.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Løgtingi</name>, <br/><date when="2025-03-14">14. mars 2025</date></hi>
            </dateline>
            <signed rend="center">
              <persName ref="https://tingdata.fo/person/wn6352tj">Terji Beder</persName>
            </signed>
          </closer>
        </div>
      </div>
    </body>
  </text>
</TEI>