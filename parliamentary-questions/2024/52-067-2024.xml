<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-67/2024: Embætisførslan hjá landsstýriskvinnuni í fíggjarmálum í sambandi við broyttan linkingarhátt fyri lønarinntøkur sambært norðurlendska tvískattasáttmálanum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-03"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName ref="https://tingdata.fo/person/kykjv24i">Jørgen Niclasen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/64003"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <front>
      <pb n="1"/>
      <div type="boiler-plate-title">
        <head type="main" rend="center">Skrivligur fyrispurningur</head>
        <head type="sub" rend="center">eftir § 52a í Tingskipanini</head>
      </div>
    </front>
    <body>
      <div type="question" corresp="https://tingdata.fo/52a-fyrispurningur/2024/67">
        <div type="questioner">
          <head>Spyrjari: </head>
          <persName ref="https://tingdata.fo/person/kykjv24i">Jørgen Niclasen, <roleName>løgtingsmaður</roleName></persName>
        </div>
        <div type="respondent">
          <head>Svarari: </head>
          <persName ref="https://tingdata.fo/person/ims76axd">Aksel V. Johannesen, <roleName>løgmaður</roleName></persName>
        </div>
        <div type="subject">
          <head>Evni: </head>Embætisførslan hjá landsstýriskvinnuni í fíggjarmálum í sambandi við broyttan linkingarhátt fyri lønarinntøkur sambært norðurlendska tvískattasáttmálanum</div>
        <space/>
        <div type="question-list">
          <head>Spurningar: </head>
          <list type="ordered">
            <item xml:id="q1" type="question-item">
                <s xml:id="nd5xybvizq">Metir løgmaður, at landsstýriskvinnan við kunngerð nr. 95 frá 4. september 2024 um broyttan linkingarhátt fyri lønarinntøkur hevur brotið § 41 í stýrisskipanarlógini?</s>
            </item>
            <item xml:id="q2" type="question-item">
                <s xml:id="btmkw447re">Metir løgmaður, at landsstýriskvinnan í fíggjarmálum hevur brotið § 54 í stýrisskipanarlógini, tá hon ikki ráðførdi seg við Uttanlandsnevndina, áðrenn kunngerð nr. 95 frá 4. september 2024 um broyttan linkingarhátt fyri lønarinntøkur varð sett í gildi?</s>
            </item>
            <item xml:id="q3" type="question-item">
                <s xml:id="majizsiddu">Heldur løgmaður, at tað er í lagi, at landsstýriskvinnan hækkar skattin munandi hjá ávísum bólkum uttan at spyrja Løgtingið?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="vp3zr3qhmj">6. desember 2024 setti undirritaði løgmanni ófráboðaðan spurning um heimildina hjá Ruth Vang, landsstýriskvinnu í fíggjarmálum, tá hon við kunngerð strikaði eina áseting í tvískattasáttmálanum millum norðurlendsku londini og hækkaði skattin munandi hjá fleiri løntakarum.</s>
            <s xml:id="ees46rubse">Løgmaður boðaði frá, at hann fekk ikki svarað beinanvegin og bað um, at spurningurin varð settur skrivliga.</s>
            <s xml:id="od7hp7acxq">Tí verður hesin fyrispurningurin settur.</s>
          </p>
          <p>
            <s xml:id="zvlqinljo3">Við broytingini í nevndu kunngerð skulu føroyingar, sum hava uttanlandsinntøku, serliga fólk sum sigla við norskum skipum og arbeiða í Norra, rinda dupultan skatt.</s>
            <s xml:id="p4pigc34vk">Tað vil siga rinda skatt í Norra og í Føroyum.</s>
            <s xml:id="amrqg4deqe">Hetta kemur omaná, at samgongan hevur lækkað uttanlandsfrádráttin munandi og noktað hesum somu at draga NAV-folketrygd frá í skatti.</s>
          </p>
          <p>
            <s xml:id="xnqe43clup">Sambært § 41 í stýrisskipanarlógini má eingin beinleiðis ella óbeinleiðis skattur verða álagdur, broyttur ella avtikin uttan við løgtingslóg.</s>
            <s xml:id="kmax2ckqsi">Tí verður spurt, um løgmaður metir, at landsstýriskvinnan hevur brotið § 41 í stýrisskipanarlógini, tá hon uttan um Løgtingið við kunngerð hækkaði skattin hjá fleiri løntakarum.</s>
          </p>
          <p>
            <s xml:id="hgy5emwqmw">Sambært § 54 í stýrisskipanarlógini skal landsstýrið ráðføra seg við Uttanlandsnevndina hjá Løgtinginum, áðrenn avgerðir verða tiknar, ið hava stóran uttanlandspolitiskan týdning.</s>
            <s xml:id="rfqmjk2eub">Fyri nógvar føroyskar familjur hevur avgerðin stóran negativan týdning, og norsk fakfeløg og norsk skipaeigarafeløg hava sent bæði føroysku og norsku stjórnini skriv við mótmæli, har spurnartekn verður sett við, um avgerðin og framferðin í Føroyum er í samsvari við tvískattasáttmálan, og tað er ikki óhugsandi, at norska stjórnin fer at reagera.</s>
            <s xml:id="qyfxbzrdy2">Tí verður eisini spurt, um landsstýriskvinnan ikki átti at ráðført seg við Løgtingsins Uttanlandsnevnd, áðrenn ein so stór avgerð sum at broyta norðurlendska tvískattasáttmálan varð tikin og gjøgnumførd við eini kunngerð.</s>
          </p>
          <p>
            <s xml:id="jykn2ea4jq">Viðmerkjast kann eisini, at í Danmark varð í 1999 gjørd sama broyting í norðurlendska tvískattasáttmálanum.</s>
            <s xml:id="tzf5qqfl3w">Men tað varð lagt fyri Fólkatingið, áðrenn nøkur avgerð varð tikin.</s>
            <s xml:id="wzqp2onfgw">Eisini samtykti Fólkatingið tá, at um ein rindar sosial gjøld í tí landi, ein arbeiðir, t.d. norska NAV-folketrygd, so er ein undantikin skatt í Danmark.</s>
            <s xml:id="ddpvmwaj7m">T.e., at persónur, sum býr í Danmark og arbeiðir í Norra, rindar einans norskan skatt og norsk sosial gjøld.</s>
            <s xml:id="vevt4loheu">Júst sum skipanin hevur verið í Føroyum til nú.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br/><date when="2025-01-08">8. januar 2025</date></hi>
            </dateline>
            <signed rend="center">
              <persName ref="https://tingdata.fo/person/kykjv24i">Jørgen Niclasen</persName>
            </signed>
          </closer>
        </div>
      </div>
    </body>
  </text>
</TEI>