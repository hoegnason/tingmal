<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-95/2024: Tannrøkt og tannviðgerð til eldri borgarar og til fólk, sum eru avlamin</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-03"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName ref="https://tingdata.fo/person/mmkbh4cc">Magna Eliana Mørkøre</persName>
            <roleName>løgtingskvinna</roleName>
          </author>
          <ref target="https://www.logting.fo/documents/66231"/>
          <note type="source_format">PDF document, machine-readable text</note>
          <date when="2025-03-31"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <front>
      <pb n="1"/>
      <div type="boiler-plate-title">
        <head type="main" rend="center">Skrivligur fyrispurningur</head>
        <head type="sub" rend="center">eftir § 52a í Tingskipanini</head>
      </div>
    </front>
    <body>
      <div type="question" corresp="https://tingdata.fo/52a-fyrispurningur/2024/95">
        <div type="questioner">
          <head>Spyrjari: </head>
          <persName ref="https://tingdata.fo/person/mmkbh4cc">Magna Eliana Mørkøre, <roleName>løgtingskvinna</roleName></persName>
        </div>
        <div type="respondent">
          <head>Svarari: </head>
          <persName ref="https://tingdata.fo/person/su4sbwqe">Súsanna Bertholdsen, <roleName>landsstýriskvinna í heilsumálum</roleName></persName>
        </div>
        <div type="subject">
          <head>Evni: </head>Tannrøkt og tannviðgerð til eldri borgarar og til fólk, sum eru avlamin</div>
        <space/>
        <div type="question-list">
          <head>Spurningar: </head>
          <list type="ordered">
            <item xml:id="q1" type="question-item">
                <s xml:id="de5ky5iaop">Hvussu líður við arbeiðinum at kanna tørvin hjá eldri og teimum, ið eru avlamin, ið kunnu hava tørv á serligum tilboði í mun til tannrøkt og tannviðgerð?</s>
            </item>
            <item xml:id="q2" type="question-item">
                <s xml:id="i4keg6rznd">Ætlar landsstýriskvinnan at tryggja, at eisini eldri, ið hava serligan tørv, fáa eitt nøktandi tilboð um tannrøkt?</s>
            </item>
            <item xml:id="q3" type="question-item">
                <s xml:id="mnbqi62qja">Eru ætlanir um at tryggja góða tannrøkt og viðgerð til hendan bólk við lóg eins í okkara grannalondum?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="rexi4zjb6s">Tannlæknafelagið hevur upplýst, at talið á borgarum, sum ikki fáa tannrøkt av ymiskum orsøkum, er vaksandi.</s>
            <s xml:id="o2ziyc6aof">Orsøkin til hesa gongd er tó ikki nágreinað.</s>
            <s xml:id="kkwcx26mnu">Samstundis er tað ein veruleiki, at livialdurin í Føroyum hækkar, og við hesum veksur eisini talið á borgarum, sum hava serligan tørv á tannrøkt og tannviðgerð, serliga hjá teimum, ið eru eldri og avlamin.</s>
          </p>
          <p>
            <s xml:id="uunyhxbvek">Sum sjúkrarøktarfrøðingur á eldraøkinum kennir undirritaða væl til trupulleikan við manglandi tannrøkt og tannlæknaviðgerð til borgarar við avlamni.</s>
            <s xml:id="umwdshvllv">Ein avbjóðing er, at tað ikki altíð er atkomuligt hjá fólki við avlamni at koma til eina tannlæknastovu.</s>
            <s xml:id="u6lqdjdy6v">Harumframt eru eisini borgarar við eitt nú demens, sum ikki fáa nøktandi hjálp, tá ið teirra tannheilsa versnar.</s>
            <s xml:id="ntjrlzwryr">Hesin bólkur hevur ofta torført við at samstarva og samskifta við tannrøktarar og tannlæknar.</s>
          </p>
          <p>
            <s xml:id="emf34dkmn2">Í mai 2023 setti tingkvinna Annika Olsen ein skrivligan fyrispurning (§ 52a, nr. 52101/2022) um tannrøkt til eldri borgarar og fólk, sum eru avlamin, til táverandi landsstýriskvinnuna í heilsumálum, Margit Stórá.</s>
          </p>
          <p>
            <s xml:id="vulhtupsvc">Í svarinum frá landsstýriskvinnuni varð upplýst, at skipað hagtøl ikki finnast fyri, hvussu nógvir borgarar ikki fáa neyðuga tannrøkt vegna heilsustøðu, avlamni ella óhjálpni.</s>
            <s xml:id="c4m6lsmorz">Landsstýriskvinnan vísti somuleiðis á, at í Føroyum er einki lógartryggjað tilboð til eldri og avlamin, sum ikki kunnu nýta vanligu tannrøktartilboðini.</s>
            <s xml:id="mn6s7cyd6j">Í Danmark hava kommunurnar síðani 1994 veitt umsorganartannrøkt til hesar borgarar sum part av eini lógartryggjaðari skipan.</s>
            <s xml:id="z23pqmdgsu">Ein líknandi skipan kundi verið sett í f voryum fyri at tryggja, at hesin bólkurin eisini fær ta tannrøkt og tannviðgerð, tey hava uppiborið.</s>
          </p>
          <p>
            <s xml:id="rtbj5mdqc2">Táverandi landsstýriskvinnan svaraði, at hon var sinnað at hyggja nærri at hesum bólki.</s>
            <s xml:id="goiznprntb">Hon vísti tó á, at eitt tilmæli um, hvussu børn og ung við serligum sjúkueyðkennum ella tannsjúkum kunnu loftast, skuldi vera liðugt fyrst.</s>
          </p>
          <p>
            <s xml:id="afs35m4w2g">Mítt ynski við hesum fyrispurningi er at fáa greiðu á, um arbeiðið við at tryggja tannrøkt til hesar bólkar er sett í gongd, og um ikki, hvør orsøkin til drálið er.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Løgtingi</name>, <br/><date when="2025-03-31">31. mars 2025</date></hi>
            </dateline>
            <signed rend="center">
              <persName ref="https://tingdata.fo/person/mmkbh4cc">Magna Eliana Mørkøre</persName>
            </signed>
          </closer>
        </div>
      </div>
    </body>
  </text>
</TEI>