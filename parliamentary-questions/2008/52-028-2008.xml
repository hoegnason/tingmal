<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-028/2008: Bygnaðarliga hallið á fíggjarlógini</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-11-02"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kári á Rógvi</persName>
            <roleName>løgtingsmaður</roleName>
          </author>
          <ref target="https://www.logting.fo/documents/20435"/>
          <note type="source_format">PDF document, machine-readable text</note>
          <date when="2009-06-15"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2008/28">
        <div>
          <head rend="bold">Fyrispurningur eftir Tingskipanini § 52a.</head>
        </div>
        <space type="vertical"/>
        <div type="question-title">
          <head rend="bold">Fyrispurningur um bygnaðarliga hallið á fíggjarlógini, settur Jóannes <lb/>Eidesgaard, landsstýrismanni, (at svara skrivliga eftir TS § 52a)</head>
        </div>
        <space type="vertical"/>
        <div type="questioner">
          <head rend="bold">
            <persName>Kári á Rógvi, <roleName>løgtingsmaður</roleName></persName>
          </head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="awthiexkic">Heldur landsstýrismaðurin, at bygnaðarligt hall er á fíggjarlógini, hjá landinum ella hjá tí almenna í víðari merking?</s>
            </item>
            <item xml:id="q2" type="question-item">
              <s xml:id="cf7i7odiyy">Hvørji lyktatøl eru tá mest viðkomandi hesum viðvíkjandi?</s>
            </item>
            <item xml:id="q3" type="question-item">
              <s xml:id="vutyunzrzk">Hvønn týdning fær hugtakið um bygnaðarliga javnvág fyri fíggjarlig og búskaparlig tiltøk í ár og komandi árini?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="rpn5ry5ago">Sambært landsins fremsta hagfrøðingi er "ongin, sum veit, um vit yvirhøvur hava eitt bygnaðarligt hall á fíggjarlógini, tí tað er ongin, sum nakrantíð hevur roknað tað út." (viðtala í Sosialinum 12. juni 2009 á síðu 10 og 11).</s>
            <s xml:id="h3iivthtj2">Hann førir fram, at talan er um mótaorð, ið verður brúkt at rættvísgera afturhaldssinnaðan politikk.</s>
          </p>
          <p>
            <s xml:id="rlfsgftk6r">Tí er áhugavert at fáa greiðu á, hvørt landsstýrismaðurin metir, at talan er um bygnaðarligt hall á fíggjarlógini.</s>
            <s xml:id="pa2r5urpoe">Vit mugu bæði hava greiðu á, hvørt mett verður, at talan er um hugtak, ið gevur meining at brúka, og síðani støddina á hesum halli.</s>
          </p>
          <p>
            <s xml:id="p7ri6bg4yt">Sum summi brúka hugtakið, tykist liggja í tí, at um landskassin ígjøgnum tíðarskeIð við bæði uppgongd og niðurgongd - búskaparligan cyklus við bæði aldudali og aldukambi - samlað hevur undirskot, so er talan um 'bygnaðarligt hall.'</s>
            <s xml:id="kfik5tzci4">Henda fatan byggir á, at landið skal rinda aftur í góðum tíðum tað lænta í ringum tíðum.</s>
            <s xml:id="t5znom4e4j">Men henda allýsing er møguliga ov einføld, tí hon tekur ikki atlit til búskaparvøkstur, fólkavøkstur og onnur fyribrigdi, ið møguliga skulu hugsast inn í hugtakið.</s>
          </p>
          <p>
            <s xml:id="y4bwtzsz5t">Tá ið ræður um tíðaratlitið, verður sagt í nevndu vitalu, at "2006 var eitt sera gott ár. Vissi tað almenna onki avlop hevði átt slíkt ár, kundu vit tosa um eitt bygnarðarligt hall, tí tíðirnar vóru somikið góðar, at tað almenna átti at havt avlop."</s>
            <s xml:id="oxqvuu26fr">Henda eygleiðing týðir uppá, at hallið í løtuni er regluligt heldur enn bygnaðarligt.</s>
          </p>
          <p>
            <s xml:id="dqilcaulby">Síðani verður eisini ført fram, at vit eiga at hyggja at meiri enn fíggjarlógini, tí "tað almenna fevnir ikki bara um fíggjarlógina, men eisini um ALS og eftirlønargrunnin og aðar grunnar, sum flóta í pengum."</s>
            <s xml:id="bnt7q7elh5">Helst er ikki langt stig at taka kommunurnar við í hesa breiðaru meting.</s>
          </p>
          <p>
            <s xml:id="ychuieav6u">Lagt skal verða afturat, at viðkomandi embætismaður eigur sera stórt rós uppiborið fyri at aksla sína ábyrgd sum fakmaður í almennum starvi, at lata fatan og metingar sínar á henda hátt gerast samheimilar hjá øllum at viðgera og í kjakast út frá.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, tann <date when="2009-06-15">15. juni 2009</date></hi>
            </dateline>
            <signed rend="center">
              <persName>Kári á Rógvi</persName>
            </signed>
          </closer>
        </div>
      </div>
    </body>
  </text>
</TEI>