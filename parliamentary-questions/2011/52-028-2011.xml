<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-028/2011: Viðurskiftini hjá Jákupi Mikkelsen, landsstýrismanni í fiskivinnumálum, vísandi til § 52a í tingskipanini</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-14"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kristin Michelsen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/28505"/>
          <note type="source_format">PDF document, machine-readable text</note>
          <date when="2012-01-25"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2011/28">
        <div type="questioner">
          <head rend="bold">
            <persName>Kristin Michelsen<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um viðurskiftini hjá Jákupi Mikkelsen, landsstýrismanni í fiskivinnumálum vísandi til §52 a í tingskipanini, settur Kaj Leo Johannesen, løgmanni (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="v3zmzfmfyd">Hevur løgmaður gjørt eina serliga gjølliga og stranga løgfrøðiliga meting av gegninum hjá Jákupi Mikkelsen, áðrenn hann varð settur landsstýrismaður?</s>
            </item>
            <item xml:id="q2" type="question-item">
              <s xml:id="utmrscb6kn">Hevur løgmaður mett um, í hvussu mongum málum – í prosentum – at tað er sannlíkt, at Jákup Mikkelsen vil gerast serstakt ógegnigur, og hvat avleiðing hetta eigur at fáa fyri hansara generella gegni?</s>
            </item>
            <item xml:id="q3" type="question-item">
              <s xml:id="kvetkji2qy">Hevur løgmaður gjørt sær nakra meining um, hvørt metingin av møguliga generella ógegninum hjá Jákupi Mikkelsen gerst øðrvísi av, at meting av gegni hjá landsstýrismonnum eigur at vera serliga strong?</s>
            </item>
            <item xml:id="q4" type="question-item">
              <s xml:id="olb72thpim">Hevur løgmaður gjørt nakað nágreiniligt yvirlit yvir áhugamálini og virksemið hjá sváginum hjá landsstýrismanninum – bæði í mun til fiskiskap í Barentshavinum og pelagisku vinnuna?</s>
            </item>
            <item xml:id="q5" type="question-item">
              <s xml:id="hu7z3llpoc">Metir løgmaður ikki, at samráðingarnar um makrelin eru óloysiliga knýttar at samráðingunum um Barentshavið so at skilja, at lora Føroyar í mun til makrelin, so er frægari úrslit væntandi í Barentshavinum, og at landsstýrismaðurin tí er eins ógegnigur at føra makrelsamráðingarnar sum samráðingarnar um Barentshavið?</s>
            </item>
            <item xml:id="q6" type="question-item">
              <s xml:id="acjcwbipmq">Metir løgmaður, at hann í spurninginum um makrelsamráðingarnar og annars generella gegnið hjá Jákupi Mikkelsen hevur røkt sína eftirlitisskyldu og víst ábyrgd, sum hann hevur skyldu til eftir § 33, stk. 3, í stýrisskipanarlógini og § 5, stk. 1 í lógini um ábyrgd landsstýrismanna?</s>
            </item>
          </list>
        </div>
        <space/>
        <div type="background">
          <div>
            <head rend="bold">Viðmerkingar til spurning 1-3 </head>
            <p>
              <s xml:id="sv5pgseaux">Jørgen Steen Sørensen, sum júst er útnevndur til nýggjan Fólkatingsins umboðsmann í Danmark, sigur so á s. 207 í greinini “Myndighedsinhabilitet og ministres personlige inhabilitet - nogle bemærkninger i lyset af nyere praksis fra Folketingets Ombudsmand”, Ugeskrift for retsvæsen, 2005 B. s. 205-214:
                <lb/>
                <quote>
                “<seg xml:lang="da">I praksis har der i almindelighed været anlagt en restriktiv vurdering, således at den pågældende minister normalt er blevet anset for inhabil, hvis der med rimelighed kunne anføres grunde til støtte for det.
                Det skyldes dels det netop anførte om, at en minister ikke har nogen foresat inden for myndigheden, dels - og i sammenhæng hermed - et overordnet hensyn til, at der ikke bør kunne rejses nogen form for tvivl om ministres habilitet i forbindelse med behandlingen af sager, der hører under deres ansvarsområde.</seg>”
              </quote></s>
            </p>
            <p>
              <s xml:id="rgnb4wz24v">Metingin av gegninum hjá landsstýrismonnum er tískil strong, tí landsstýrismaðurin hevur ongan yvir sær í aðalráðnum.</s>
              <s xml:id="ocsepwmdkg">Og ongin ivi má annars vera um hansara gegni.</s>
              <s xml:id="kxuseg4ki2">Er landsstýrismaður ógegnigur í ítøkiligum málum ov ofta, so verður hann generelt ógegnigur og má als ikki sita í sessinum.</s>
              <s xml:id="su7ri6azcv">Ilt er at meta um, hvussu ofta hann skal vera ógegnigur í ítøkiligum málum fyri at gerast generelt ógegnigur.</s>
              <s xml:id="gflfincsr5">Men hægstirættardómurin prentaður í Ugeskrift for Retsvæsen 1981, s. 637 er vegleiðandi.</s>
              <s xml:id="l6ony5zfcl">Tá mettu Eystari landsrættur og danska innanríkisráðið, at ein kommunustýrislimur var generelt ógegnigur, tí hann eitt áramál var noyddur at fara av fundi í fíggarnevndini sum ítøkiliga ógegnigur í 78 av 2891 málum.</s>
              <s xml:id="qwz5bwi4ni">Tvs.</s>
              <s xml:id="d4cvuxc4ye">einans knapt 3% av málunum Hægstirættur var ikki samdur og metti ikki persónin generelt ógegnigan.</s>
              <s xml:id="eihqgzn66e">Men tá kompetentir myndugleikar fara ymiskan veg, er okkurt, ið bendir á, at vit eru nær við ovara markið fyri, hvussu nógv ein myndugleikapersónur kann tola av serstøkum ógegni, áðrenn hann gerst generelt ógegnigur.</s>
            </p>
          </div>
          <div>
            <head rend="bold">Viðmerkingar til spurning 4-5</head>
            <p>
              <s xml:id="f7jlixot4c">Í sambandi við seinastu samráðingarnar við russar um kvoturnar í Barentshavinum metti Jákup Mikkelsen seg ógegnigan orsakað av áhugamálunum hjá sváginum, Hanus Hansen, og førdi tískil ikki tær samráðingarnar.</s>
              <s xml:id="hizgq2fu37">Kortini hevur Jákup Mikkelsen nú ført tær samráðingarnar um makrelin seint í 2011.</s>
            </p>
          </div>
          <div>
            <head rend="bold">Viðmerkingar til spurning 6</head>
            <p>
              <s xml:id="ifhjm6erom">Er Jákup Mikkelsen ógegnigur at føra makrelsamráðingarnar, so umsitur hann ikki sítt málsøki á lógligan hátt - heldur ikki fullgóðan hátt - sbr. § 33, stk. 3, í stýrisskipanarlógini.</s>
              <s xml:id="fuwwsnc3xw">Løgmaður hevur eftir § 33, stk. 3 í stýrisskipanarlógini skyldu at hava eftirlit við landsstýrismanninum, og ger løgmaður ikki tað, kemur hann undir ábyrgd eftir lógini um ábyrgd landsstýrismanna, har tað í § 5, stk. 1 stendur, at <quote>“Løgmaður ella landsstýrismaður verður revsaður, um hann tilætlað ella av grovum ósketni skúgvar til viks tær skyldur, sum liggja á honum sambært løgtingslóg um stýrisskipan Føroya ella lóggávuni annars ella starvsinnihaldi hansara”</quote>.</s>
            </p>
          </div>          
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2012-01-25">25. januar 2012</date></hi>
            </dateline>
            <signed rend="center">
              <persName>Kristin Michelsen</persName>
            </signed>
          </closer>
        </div>
      </div>
    </body>
  </text>
</TEI>