<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Broyttar treytir fyri fiskiloyvi í bólki 5A</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bjørt Samuelsen</persName>
            <roleName>løgtingskvinna</roleName>
          </author>
          <ref target="https://www.logting.fo/documents/28471"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2011/14">
        <div type="questioner">
          <head rend="bold">
            <persName>Bjørt Samuelsen<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um broyttar treytir fyri fiskiloyvi í bólki 5A, settur Johan Dahl, landsstýrismanni, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="pavcbkwchl">Hvørjar eru grundgevingarnar fyri at krevja, at útróðrarbátar við fiskiloyvi í bólki 5A skulu avreiða fyri í minsta lagið 400.000 kr. árliga, fyri at sleppa at verða verandi í hesum bólki?</s>
            </item>
            <item xml:id="q2" type="question-item">
              <s xml:id="jobhreqbzd">Hvussu nógvir bátar í bólki 5A verða raktir av markinum, og tískil detta úr bólkinum?</s>
            </item>
            <item xml:id="q3" type="question-item">
              <s xml:id="uixxfy57hr">Hvussu nógvir av hesum eru bátar hjá persónum, sum burturav liva av útróðri og hava havt hetta sum høvuðsinntøku í fleiri ella nógv ár?</s>
            </item>
            <item xml:id="q4" type="question-item">
              <s xml:id="qkbtdj3izj">Hvørjar eru grundgevingarnar fyri, at kunngerðin virkar við afturvirkandi kraft, soleiðis, at tað er fjørárið, sum verður útrokningargrundarlag, hóast kunngerðin ikki varð lýst fyrr enn nú í summar?</s>
            </item>
            <item xml:id="q5" type="question-item">
              <s xml:id="o5mn4aazqg">Hví heldur landsstýrismaðurin tað vera rímiligt, at fyritreytirnar fyri vinnurakstri hjá hesum útróðrarmonnum verður broytt við afturvirkandi kraft?</s>
            </item>
            <item xml:id="q6" type="question-item">
              <s xml:id="qq2droj5gi">Hevur landsstýrismaðurin nakra ætlanir um at broyta kunngerðina?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="cofy5i5g24">Landstýrismaður broytti í summar treytirnar hjá teimum, ið virka sum útróðrarmenn í bólki 5A.</s>
            <s xml:id="mp4wexjfsw">Frá 1. september er krav sett um, at avreiðast skal fyri í minsta lagið 400.000 kr árliga fyri at varðveita rættindi at hava fiskiloyvi í bólki 5A.</s>
            <s xml:id="yagpkolw5o">Inntøkumarkið er sostatt broytt úr 85.000 kr upp í 400.000 kr ., sum er ein nærum fimmfalding av kravinum til avreiðing.</s>
            <s xml:id="imdnra74qk">Og útrokningargrundarlagið verður fjørárið, sambært kunngerð frá 14. juni 2011.</s>
          </p>
          <p>
            <s xml:id="p7lymxqlex">Sum skilst, er hetta ein stórur trupulleiki, serstakliga hjá teimum, sum fiska við snellu.</s>
            <s xml:id="un46yknghd">Nógvir av hesum avreiða vanliga fyri minni árliga enn inntøkumarkið, sum nú er sett, men hava eisini færri útreiðslur til rakstur enn eitt nú teir, sum fiska við línu.</s>
            <s xml:id="x3nz53qx2w">Snellubátarnir kunnu tí væl klára seg fyri minni og vera fullriknir, hóast avreiðingin liggur niðanfyri 400.000 kr árliga.</s>
          </p>
          <p>
            <s xml:id="sczjabj65l">Hetta hava fleiri útróðrarmenn nú víst á, millum annað í Dimmalætting 25. august, sum lýsir trupulleikan, ið tykist sera stórur fyri hendan yrkisbólkin.</s>
            <s xml:id="kqg6rju5pm">Kunngerðin kann tí tykjast at vera minni væl gjøgnumhugsað.</s>
            <s xml:id="tsw37adv22">At hon hevur afturvirkandi kraft, soleiðis skilt, at tað er fjørárið, sum er avgerandi fyri, hvørt bátarnir framhaldandi sleppa at fiska í bólki 5A ella noyðast í 5B, tykist ikki rímiligt.</s>
            <s xml:id="texhkyjju7">Tí her er talan um at broyta grundleggjandi fyritreytir hjá einum vinnubólki, uttan at hesir hava havt rímiligan møguleika at tillaga seg broyttu treytirnar.</s>
            <s xml:id="r7l2ub4dpb">Snellufiskiskapur er umhvørvisvinarlig veiða í mun til fleiri aðrar reiðskapir og leggur ikki so hart trýst á hvørki stovnar ella umhvørvi.</s>
            <s xml:id="s3v4palfqj">Tí má eisini grundgevast væl fyri, hví gjørdar verða broytingar, sum kunnu gera umstøðurnar at vera fullrikin snelluútróðrarmaður munandi verri.</s>
          </p>
          <p>
            <s xml:id="aq2kayqs52">Í politisku skipanini hevur ofta og leingi verið tosað um, at greiður skilnaður má gerast millum tey, sum liva av útróðri burturav, og so teimum, sum hava fiskarí sum hjávinnu, ofta afturat øðrum vælløntum fulltíðarstarvum.</s>
            <s xml:id="rloe65iz6n">Hetta fyri at gera treytirnar hjá teimum, sum eru fulltíðar útróðrarmenn betri.</s>
            <s xml:id="wk2ncagl72">Men, kunngerðin, sum landsstýrismaðurin er komin við, loysir á ongan hátt tann trupulleikan.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2011-08-26">26. august 2011</date></hi>
            </dateline>
            <signed rend="center">
              <persName>Bjørt Samuelsen</persName>
            </signed>
          </closer>
        </div>
      </div>
    </body>
  </text>
</TEI>