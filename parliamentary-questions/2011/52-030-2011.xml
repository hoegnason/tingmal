<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Friðing av lunda</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bjørt Samuelsen</persName>
            <roleName>løgtingskvinna</roleName>
          </author>
          <ref target="https://www.logting.fo/documents/28511" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2011/30">
        <div type="questioner">
          <head rend="bold">
            <persName>Bjørt Samuelsen<lb /><roleName>løgtingskvinna</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um friðing av lund, settur Jákup Mikkelsen, landsstýrismanni, (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Metir landsstýrismaðurin, at lundastovnurin í verandi støðu tolir, at veitt verður av honum?</s>
            </item>
            <item xml:id="q2" type="question-item">
              <s>Ætlar landsstýrismaðurin at seta bann fyri fleyging av lunda, inntil stovnurin er komin fyri seg aftur - jvf lógaruppkoti 62/2011?</s>
            </item>
            <item xml:id="q3" type="question-item">
              <s>Eru onnur tiltøk frá landsstýrinum ávegis fyri at verja lundastovnin?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Á vári í fjør var alment fokus sett á, hvussu álvarsom støðan hjá lundastovninum er.</s>
            <s>Innlendismálaráðið fekk í januar 2011 í eina frágreiðing við nýggjum veiðihagtølum fyri lunda.</s>
            <s>Í sambandi við hesa, setti undirritaða fyrispurningar um, hvørt landsstýrið hevði ætlanir at seta tiltøk í verk, fyri at verja lundastovnin.</s>
            <s>Hetta tykist neyðugt, tí tølini fyri lundastovnin eru ikki bara álvarsom, tey eru hættislig.</s>
          </p>
          <p>
            <s>Tveir teir undanfarnu landsstýrismenninir við ábyrgd av fuglaveiðilógini, hava sagt seg vera til reiðar at seta veiðibann fyri lunda, so leingi støðan er so hættislig.</s>
            <s>Í september varð "Uppskot til løgtingslóg um broyting í løgtingslóg um fuglaveiðu", lagt fyri Løgtingið, og skuldi geva landsstýrismanninum kunngerðarheimild at "áseta reglur um at lýsa friðing av ávísum fugli í eitt ávíst tíðarskeIð, um stovnurin er illa fyri."</s>
            <s>Málið fall burtur, tá val varð útskrivað.</s>
          </p>
          <p>
            <s>Støðan hættislig
              Í nøkur ár hevur verið greitt, at lundastovnurin er í stórari afturgongd.</s>
            <s>Tað er ikki fleygingin, sum er orsøk til stóru minkingina.</s>
            <s>Men, tá eingin tilgongd er, er hvør veiddur fuglur við til at minka um stovnin.</s>
          </p>
          <p>
            <s>Sambært fuglafrøðingum er eingin lundi komin undan seinastu mongu árini - eini 7 ár, verður mett.</s>
            <s>Hetta merkir, at stovnurin stútt og støðugt minkar.</s>
            <s>Ein av fremstu lundaserfrøðingum (Dr. Tycho Anker-Nilssen) hevur gjørt stovnsmetingar á Røst i Noregi.</s>
            <s>Her eru forsøgnirnar, at lundastovnurin kann minka so skjótt sum við 7% um árið.</s>
          </p>
          <p>
            <s>Eisini vísir íslendsk kanning (Helgason 2012), at á Vestmannaoyggjum er deyðstíttleikin 12,7%.</s>
            <s>Hetta er beinleiðis orsøkin til, at íslendska umhvørvismálaráðið hevur lagt fram uppskot um at friða lunda og annan svartfugl í fimm ár.</s>
            <s>Eisini bretar og norðmenn hava sett bann fyri lundaveiðu.</s>
          </p>
          <p>
            <s>Sambært føroysku frágreiðingini við veiðihagtølum, sum Bergur Olsen og Jens-Kjeld Jensen hava gjørt, so vórðu einans 339 lundar veiddir í 2010.</s>
            <s>Og veiðitølini fyri lunda eru sera nógv fallin seinastu árini.</s>
            <s>Ár 2000 var eitt lutfalsliga gott ár fyri lundaveiðu,
              tá út við 100.000 lundar vórðu fleygaðir.</s>
            <s>Fara vit aftur í tíðina til 1940 lá veiðan oman fyri 150.000 lundar og í ár 1900 oman fyri 200.000 lundar.</s>
          </p>
          <p>
            <s>Veiðitølini benda á, at afturgongdin í lundastovninum er farin fram yvir mong áratíggju.</s>
            <s>Men, seinastu árini tykist gongdin skeiva vegin at ganga óhugnaliga skjótt.</s>
            <s>Og sera fáar pisur koma undan.</s>
            <s>Tí er neyðugt at nýta øll tøk amboð at verja lundastovnin.</s>
          </p>
          <p>
            <s>Føðitrot trupulleikin Bergur Olsen og Jens-Kjeld Jensen siga í frágreiðingini: “Hóast lundaveiðan hevur verið sera stór, so er tað ikki veiðan, sum er orsøkin til ta stóru minkingina seinastu 8 árini.</s>
            <s>Hendan minkingin er orsakað av føðitroti.</s>
            <s>Nú lundastovnurin er so illa fyri, og fáar pisur eru komnar undan í nógv ár, er tó neyðugt at avmarka veiðuna tey komandi árini, tí tað kunnu skjótt koma ár, har meira føði verður, og nógvur fuglur verður at fleyga, men so verður tað bert búfuglur, ið verður fleygaður, tí ongar pisur eru komnar undan seinastu árini.</s>
          </p>
          <p>
            <s>Tað verður ofta sagt, at fleygingastongin bert tekur ungfugl, og at sildberar ikki verða tiknir.</s>
            <s>Hetta er partvís rætt, men ein onnur kanning hjá okkum vísir, at sjálvt tey góðu árini um ár 2000 var helvtin av teimum fleygaðu lundunum gamal fuglur (eldri enn 3 ár), og tey ringu árini var næstan alt gamal fuglur.</s>
            <s>So sjálvt um sildberar ikki verða tiknir, so verða kortini nógvir búfuglar tiknir við stong, og tá fáar pisur koma undan fleiri ár á rað, sum tað er hent hesi seinastu árini, so verður alt gamal fuglur, sum verður fleygaður fyrstu tíðina.</s>
            <s>Tað verður tí alneyðugt við eini avmarking ella friðing, til stovnurin er komin fyri seg aftur.</s>”
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Løgtingi</name>, <date when="2012-02-10">10. februar 2012</date></hi>
            </dateline>
            <signed rend="center">
              <persName>Bjørt Samuelsen</persName>
            </signed>
          </closer>
        </div>
      </div>
    </body>
  </text>
</TEI>