<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-25/2021: Integrasjónslóg</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-01"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName ref="https://tingdata.fo/person/bh7xsinb">Annika Olsen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/48380"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <front>
      <pb n="1"/>
      <div type="boiler-plate-title">
        <head type="main" rend="center">Skrivligur fyrispurningur</head>
        <head type="sub" rend="center">eftir § 52a í Tingskipanini</head>
      </div>
    </front>
    <body>
      <div type="question" corresp="https://tingdata.fo/52a-fyrispurningur/2021/25">
        <div type="questioner">
          <head>Spyrjari: </head>
          <persName ref="https://tingdata.fo/person/bh7xsinb">Annika Olsen, <roleName>løgtingsmaður</roleName></persName>
        </div>
        <div type="respondent">
          <head>Svarari: </head>
          <persName ref="https://tingdata.fo/person/oiw7eayq">Magnus Rasmussen, <roleName>landsstýrismaður í umhvørvis- og vinnumálum</roleName></persName>
        </div>
        <div type="subject">
          <head>Evni: </head>Integrasjónslóg</div>
        <space/>
        <div type="question-list">
          <head>Spurningar: </head>
          <list type="ordered">
            <item xml:id="q1" type="question-item">
                <s xml:id="ndpk4ajhhi">Nær kann integrasjónslógin væntast at koma í Tingið?</s>
            </item>
            <item xml:id="q2" type="question-item">
                <s xml:id="fnmuumrhui">Verður neyðug játtan sett av á fíggjarlógini til málmenning v.m. fyri útlendingar og útlendsk børn?</s>
            </item>
            <item xml:id="q3" type="question-item">
                <s xml:id="eocxznbu3h">Verður tað eitt krav, at útlendingar skulu hava lokið skeið í føroyskum fyri at fáa varandi uppihaldsloyvi?</s>
            </item>
            <item xml:id="q4" type="question-item">
                <s xml:id="uutwggovrv">Verður nakað gjørt fyri at fáa útbúnar kvinnur í størv, ið eru hóskandi til teirra útbúgving?</s>
            </item>
            <item xml:id="q5" type="question-item">
                <s xml:id="igiyez4aro">Nær kann greiða fáast á truplu umsitingini av útlendingamálum, serliga hvat viðvíkur arbeiðs- og uppihaldsloyvum?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="usrl6z5n2f">Undanfarni landsstýrismaðurin í umhvørvis- og vinnumálum, Helgi Abrahamsen, segði seg vera sinnaðan at leggja eina integrasjónslóg fyri Løgtingið í hesum tingárinum, og varð hetta eisini fráboðað í løglistanum.</s>
            <s xml:id="w6lx4zvncm">Nú nýggjur landsstýrismaður er komin í sessin er áhugavert at vita, um hetta framvegis er galdandi.</s>
            <s xml:id="pvnekzp7qz">Í 2010 varð integrasjónsálitið skrivað og handað landsstýrinum, har tað greitt kom fram, at skal integrasjónin av útlendingum í Føroyum eydnast, er alneyðugt at fáa greiða lógarheimild til tess at veita útlendingum nøktandi málførleikar og innlit í føroysk viðurskifti, siðsøgu og mentan.</s>
            <s xml:id="j4algt2unu">Integrasjónsálitið varð gjørt í samband við ætlaðu yvirtøkuna av útlendingamálum.</s>
          </p>
          <p>
            <s xml:id="x4vltzypl4">Tøl frá hagstovuni vísa, at talið á útlendingum er í støðugum vøkstri, og serliga útlendingar við øðrum uppruna enn norðurlendskum.</s>
            <s xml:id="dhzmj6bpbt">Í 2001 vóru tað 393 útlendingar uttan fyri Norðurlond í Føroyum, svarandi til 0,8 prosent av samlaða fólkatalinum.</s>
            <s xml:id="lflj5jcku3">Í 2021 vóru tað heili 1929 útlendingar uttan fyri Norðurlond í Føroyum, svarandi til 3,6 prosent av samlaða fólkatalinum.</s>
            <s xml:id="s5cfizr2u3">Altso ein øking á 1535 útlendingar tey seinastu 20 árini.</s>
            <s xml:id="r7lfku5sc4">Hetta kom eisini fram í áhugaverdum innslagi í Kringvarpi Føroya, sum vísti á, at útlendingar serliga koma úr londum sum Filipsoyggjunum, Rumenia, Póllandi, Teilandi, Bretlandi og Serbia og Montenegro.</s>
            <s xml:id="ing4mbqtjb">Talan er um lutfalsliga ung fólk, sum starvast innan matværuframleiðslu (fiskaídnaðin), tænastuvinnuna, skipasmiðjur v.m. Av hesum starvfólkum er ein stórur partur kvinnur.</s>
            <s xml:id="fcyhp6mec3">Javnan er tað frammi um, at hesar kvinnur eru vælútbúnar, og um tær høvdu neyðuga málførleikan í føroyskum, kundu tær havt arbeitt bæði sum læknar, juristar, í størvum innan almenna fyrisiting, eldrarøkt v.m.</s>
          </p>
          <p>
            <s xml:id="cg3aidi3do">Børnini hjá útlendingum í Føroyum ganga á dagstovni og í føroyska fólkaskúlanum, har ein grundleggjandi fortreyt fyri væleydnaðari integrasjón er málmenningin, at tað verða veittir nóg nógvir tímar í føroyskum fyri útlendsk børn.</s>
            <s xml:id="gde5ijabnf">Í 2019 varð umsitingarligi parturin av útlendingamálum yvirtikin.</s>
            <s xml:id="jljrs6ici2">Havandi í huga, at størsta avbjóðingin í løtuni er vantandi arbeiðsmegi á føroyska arbeiðsmarknaðinum, eru framvegis eingir batar at hóma.</s>
            <s xml:id="ugae2esbnz">Tað er framvegis fyrisitingarliga sera trupult at fáa skikkaða arbeiðsmegi til Føroyar.</s>
            <s xml:id="ju4uriqp3l">Vísandi til omanfyri standandi viðurskifti, vera hesir fyrispurningar settir landsstýrismanninum.</s>
          </p>
          <p/>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br/><date when="2021-08-27">27. august 2021</date></hi>
            </dateline>
            <signed rend="center">
              <persName ref="https://tingdata.fo/person/bh7xsinb">Annika Olsen</persName>
            </signed>
          </closer>
        </div>
      </div>
    </body>
  </text>
</TEI>