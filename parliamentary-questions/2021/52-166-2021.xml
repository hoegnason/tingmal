<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-166/2021: Óljóð frá skipum við bryggju</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-01" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName ref="https://tingdata.fo/person/ypdme326">Sámal Petur í Grund</persName>
            <roleName>løgtingsmaður</roleName>
          </author>
          <ref target="https://www.logting.fo/documents/52439" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <front>
      <pb n="1" />
      <div type="boiler-plate-title">
        <head type="main" rend="center">Skrivligur fyrispurningur</head>
        <head type="sub" rend="center">eftir § 52a í Tingskipanini</head>
      </div>
    </front>
    <body>
      <div type="question" corresp="https://tingdata.fo/52a-fyrispurningur/2021/166">
        <div type="questioner">
          <head>Spyrjari: </head>
          <persName ref="https://tingdata.fo/person/ypdme326">Sámal Petur í Grund, <roleName>løgtingsmaður</roleName></persName>
        </div>
        <div type="respondent">
          <head>Svarari: </head>
          <persName ref="https://tingdata.fo/person/oiw7eayq">Magnus Rasmussen, <roleName>landsstýrismaður í umhvørvis-og vinnumálum</roleName></persName>
        </div>
        <div type="subject">
          <head>Evni: </head>Óljóð frá skipum við bryggju</div>
        <space />
        <div type="question-list">
          <head>Spurningar: </head>
          <list type="ordered">
            <item xml:id="q1" type="question-item">
                <s>Kann landsstýrismaðurin upplýsa, hvørji atlit vórðu tikin, tá landsstýrismaðurin samdist við Kommunufelagið um eina standardreglugerð um óljóð frá skipum?</s>
            </item>
            <item xml:id="q2" type="question-item">
                <s>Kann landsstýrismaðurin upplýsa, um heilsumyndugleikarnir vórðu spurdir til ráðs, áðrenn markvirðini fyri óljóð vórðu ásett í standardreglugerðini?</s>
            </item>
            <item xml:id="q3" type="question-item">
                <s>Kann landsstýrismaðurin upplýsa, hvørji markvirði eru galdandi, fyri at føroysk virkir kunnu fáa umhvørvisgóðkenning?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Undanfarni landsstýrismaðurin við umhvørvismálum ætlaði tann 1. juli 2021 at seta kungerð í gildi, sum skuldi minka um ampa og skaðilig árin av óljóð frá skipum við bryggju.</s>
            <s>Hesum settu kommunurnar seg upp í móti, tí tær vildu sjálvar loysa trupulleikan.</s>
            <s>Hetta varð gjørt við felagskommunalari standardreglugerð, sum táverandi landsstýrismaður tók undir við, og sum varð sett í verk 1. januar 2022.</s>
          </p>
          <p>
            <s>Í reglugerðini eru ásett markvirði, sum liggja omanfyri tað, sum føroysk virkir skulu halda seg til fyri at fáa umhvørvisgóðkenning.</s>
            <s>Eisini liggja markvirðini omanfyri tað, sum WHO mælir til.</s>
            <s>Einki eftirlit ella revsiátak er við í kommunalu reglugerðini.</s>
            <s>Hetta hevur við sær, at umhvørvismyndugleikin er passivur.</s>
            <s>Borgarar hava sostatt ongan eftirlits- ella umhvørvismyndugleika at venda sær til í hesum málinum.</s>
          </p>
          <p>
            <s>Í sendingini Breddanum í Kringvarpinum 6. apríl 2022 kom fram, at fólk plágast illa av larmi.</s>
            <s>Tað verður sagt, at tað er vorðið verri, síðani reglugerðin kom, tí reglugerðin verður brúkt sum undanførsla.</s>
            <s>Somuleiðis verður sagt frá fólki, sum mugu rýma úr egnum heimi, tí tey fáa ikki sovið fyri larmi, og fólk boða frá likamligum og sálarligum fylgjum, sum tey hava av áhaldandi ganginum.</s>
            <s>Sama dag var sálarfrøðingur í aðrari sending og vísti á sálarligar avbjóðingar, sum í størstan mun stóðust av, at vit sova ov lítið.</s>
          </p>
          <p>
            <s>Gransking vísir, at larmur er ógvuliga skaðiligur og kann føra til likamliga og sálarliga strongd.</s>
            <s>Larmur kann føra til minkandi avrik, órógv á evnini at samskifta og hugsavna seg, umframt vanda fyri arbeiðsvanlukkum.</s>
            <s>Harafturat vísir nýggj gransking, at áhaldandi ljóðávirkan á bústaðir, økir vandan fyri Alzheimers og demens markant.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br /><date when="2022-04-07">7. apríl 2022</date></hi>
            </dateline>
            <signed rend="center">
              <persName ref="https://tingdata.fo/person/ypdme326">Sámal Petur í Grund</persName>
            </signed>
          </closer>
        </div>
      </div>
    </body>
  </text>
</TEI>