<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-76/2021: Um eftirlit við og tryggjan av, at borgarar á ellis- og røktarheimum fáa nøktandi røkt, endurmenning og viðlíkahaldsvenjing</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-03"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName ref="https://tingdata.fo/person/dq6ph3u7">Bjørt Samuelsen</persName>
            <roleName/>
          </author>
          <ref target="https://www.logting.fo/documents/49618"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <front>
      <pb n="1"/>
      <div type="boiler-plate-title">
        <head type="main" rend="center">Skrivligur fyrispurningur</head>
        <head type="sub" rend="center">eftir § 52a í Tingskipanini</head>
      </div>
    </front>
    <body>
      <div type="question" corresp="https://tingdata.fo/52a-fyrispurningur/2021/76">
        <div type="questioner">
          <head>Spyrjari: </head>
          <persName ref="https://tingdata.fo/person/dq6ph3u7">Bjørt Samuelsen</persName>
        </div>
        <div type="respondent">
          <head>Svarari: </head>
          <persName ref="https://tingdata.fo/person/x5wdboyk">Elsebeth Mercedis Gunnleygsdóttur</persName>
        </div>
        <div type="subject">
          <head>Evni: </head>Um eftirlit við og tryggjan av, at borgarar á ellis- og røktarheimum fáa nøktandi røkt, endurmenning og viðlíkahaldsvenjing</div>
        <space/>
        <div type="question-list">
          <head>Spurningar: </head>
          <list type="ordered">
            <item xml:id="q1" type="question-item">
                <s xml:id="m7k7spxzvg">Hvør hevur eftirlit við, at heilsutænastur og røkt av eldri, ið búgva á ellis- og røktarheimum ella sambýlum, eru nøktandi?</s>
            </item>
            <item xml:id="q2" type="question-item">
                <s xml:id="gibkipvlax">Hevur nakað eftirlit verið hesum viðvíkjandi síðani kommunurnar tóku ábyrgdina av eldraøkinum? Um ja, í hvønn mun? Um nei, hví?</s>
            </item>
            <item xml:id="q3" type="question-item">
                <s xml:id="mh74amnjs7">Hvør ásetir og tryggjar, at eldri búfólk á stovni fáa tær tænasturnar, ið ásettar eru í § 1 í løgtingslóg um heimatænastu, eldrarøkt v.m.?</s>
            </item>
            <item xml:id="q4" type="question-item">
                <s xml:id="rwhsz7vwtg">Verður gjørd nøkur góðskumeting og samanbering av tilboðunum í teimum ymisku kommununum og heimunum/bústovnunum?</s>
            </item>
            <item xml:id="q5" type="question-item">
                <s xml:id="aopp67tyye">Smb. § 10 og § 11 í løgtingslóg um heimatænastu, eldrarøkt v.m., hava kommunurnar skyldu at veita heimabúgvandi pensjonistum endurvenjing og viðlíkahaldsvenjing. Hvønn rætt hava pensjonistar, ið búgva á heimum, til endurvenjing og viðlíkahaldsvenjing?</s>
            </item>
            <item xml:id="q6" type="question-item">
                <s xml:id="s7iuayki7d">Í hvønn mun verður endurvenjing og viðlíkahaldsvenjing givin pensjonistum, ið búgva á ellis- og røktarheimum, og er munur á kommunum, í hvønn mun, hesi tilboð verða givin?</s>
            </item>
            <item xml:id="q7" type="question-item">
                <s xml:id="yd7fku24ai">Hvør hevur eftirlit við, hvørt pensjonistar, ið búgva á heimum, fáa neyðug tilboð um endurmenning og endurvenjing?</s>
            </item>
            <item xml:id="q8" type="question-item">
                <s xml:id="td5pf2ogtw">Er eldralógin endurskoðað, sum ásett í § 22 í lógini, og um ja, er ætlanin at gera nakrar tillagingar í lógini, sum kvalitetstryggja tilboðið um røkt og menning fyri búfólk á ellis- og røktarheimum og á sambýlum?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar</head>
          <p>
            <s xml:id="qwfi7j2nxr">Frá 1. januar 2015 fingu kommunurnar ábyrgdina av eldraøkinum, við løgtingslóg um heimatænastu, eldrarøkt v.m. (Eldralógin).</s>
            <s xml:id="p5a45aurms">Í sambandi við viðgerð og samtykt av lógini á vári 2014, var í álitinum til málið víst á fleiri avbjóðingar, ið fóru at standast av at flyta eldraøkið til kommunurnar at umsita, tí hetta ikki var nóg væl fyrireikað (sí minnilutálit í tingmáli nr. 64/2013).</s>
          </p>
          <p>
            <s xml:id="iw3aedqs5o">Víst varð millum annað á, at tað í lógini einki minstakrav varð ásett í mun til tænastustøðið, og ei heldur ásett nakað eftirlit við dygd og tænastu, umframt at kærumøguleikar manglaðu.</s>
          </p>
          <p>
            <s xml:id="wbe6n2k5rp">Eisini vísti Trivnaðarnevndin á, hvussu stóran týdning tað hevði at tryggja, at eldri fólk fáa viðíkahaldsvenjing, so tey eru før fyri at virka í einum gerandisdegi.</s>
          </p>
          <p>
            <s xml:id="jcpa2ui73g">Skjótt eru 6 ár farin, síðani eldraøkið varð flutt kommununum.</s>
            <s xml:id="wlk4ge6c63">Javnan frættist um ov trongt fíggjarligt rásarúm, um tørv á starvsfólki, um mun á tilboðum millum kommunur og ymisk tilboð til búfólkið, alt eftir, á hvørjum heimi tú býrt.</s>
          </p>
          <p>
            <s xml:id="mswd6ufymm">Tilboð um viðíkahaldsvenjing og endurmennandi tilboð tykjast ikki vera nøktandi, í øllum føri nógvastaðni.</s>
            <s xml:id="nu67bdn2vv">Við teirri stóru avbjóðing fyri framman í mun til størri trýst á bæði heilsu- og almannaverk, ikki minst orsakað av vaksandi tørvinum á fleiri hondum, kann henda avbjóðing fara at gerast enn størri.</s>
            <s xml:id="wi2oepsjfm">§ 22 í lógini ásetir: Henda løgtingslóg skal endurskoðast 5 ár eftir, at lógin er sett í gildi.</s>
            <s xml:id="l63z2j5vkh">Hetta fyri at meta um, hvørt lógin virkar eftir ætlan, ella um broytingar skulu gerast í skipanini.</s>
          </p>
          <p>
            <s xml:id="ejcne5umbk">Spurningarnir verða settir fyri at fáa fram, í hvønn mun ovasti myndugleikin á almannaøkinum hevur innlit í støðuna á teimum ymisku heimunum fyri eldri.</s>
            <s xml:id="fnueymscrv">Og fyri at fáa fram, hvørt nakað eftirlit er, sum tryggjar, at borgarar fáa ta røkt og viðíkahaldsvenjing, sum teimum tørvar - og sum kann vísa á tey føri, har borgarar detta niðurímillum.</s>
            <s xml:id="uykjpjdnhk">Og fyri at fáa hesi viðurskifti greitt fram, so orka kann setast inn at loysa avbjóðingarnar og betra røktina og tænastuna til eldri borgarar, sum av ellisella øðrum breku hava stóran tørv á dyggum heilsutænastum, røkt og viðíkahaldsvenjing.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br/><date when="2021-11-08">8. november 2021</date></hi>
            </dateline>
            <signed rend="center">
              <persName ref="https://tingdata.fo/person/dq6ph3u7">Bjørt Samuelsen</persName>
            </signed>
          </closer>
        </div>
      </div>
    </body>
  </text>
</TEI>