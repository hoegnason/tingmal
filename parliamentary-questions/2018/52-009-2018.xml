<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Rættartrygd og heilsutrygdargjøld</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bjørn Kalsø</persName>
            <roleName>løgtingsmaður</roleName>
          </author>
          <ref target="https://www.logting.fo/documents/43929"/>
          <note type="source_format">PDF document, machine-readable text</note>
          <date when="2018-09-13"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2018/9">
        <div type="questioner">
          <head rend="bold">
            <persName>Bjørn Kalsø<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um rættartrygd og heilsutrygdargjøld, settur landsstýris- manninum í heilsu- og innlendismálum, Sirið Stenberg (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="ppqmiaiehm">Ber til hjá almennum stovni ikki at geva seg undir avgerð, kærumyndugleiki hevur tikið, og sum borgari hevur fingið viðhald í?</s>
            </item>
            <item xml:id="q2" type="question-item">
              <s xml:id="nkok3zvvyl">Tók Kærustovnurin í 2014 avgerð um, at føroyingar, ið eru sosialt tryggjaðir í øðrum norðurlandi og gjalda til sosialar skipanir har, ikki eisini skulu gjalda eitt nú heilsutrygdargjald í Føroyum?</s>
            </item>
            <item xml:id="q3" type="question-item">
              <s xml:id="ndl5vlhibc">Um svarað verður játtandi í øðrum spurningi: Er tað rætt, at hóast Kærustovnurin hevur givið nevndu føroyingum viðhald, og bæði Heilsutrygd og Heilsu- og Innlendismálaráðið hava viðurkent avgerðina, eru framvegis ikki tikin neyðug stig til at gera eftir avgerðini?</s>
            </item>
            <item xml:id="q4" type="question-item">
              <s xml:id="cqyqhotuhe">Hvussu mangir føroyingar hava søkt um at sleppa undan at gjalda til tvær skipanir?</s>
            </item>
            <item xml:id="q5" type="question-item">
              <s xml:id="fpilhwptku">Hvussu long tíð er farin, síðan umsóknirnar komu inn, og hvussu mangir umsøkjarar hava fingið svar?</s>
            </item>
            <item xml:id="q6" type="question-item">
              <s xml:id="ivfctbz3zr">Heldur landsstýrismaðurin, at rættartrygd borgaranna er í lagi, sæð í ljósinum av málsgongdini?</s>
            </item>
            <item xml:id="q7" type="question-item">
              <s xml:id="k5hvyvlh6t">Ætlar landsstýrið at endurgjalda teimum, ið av órætti hava verið noydd at gjalda til tvær sosialar skipanir?</s>
            </item>
            <item xml:id="q8" type="question-item">
              <s xml:id="oo7ghv35f5">Fara stig at verða tikin, ið gera, at tað frameftir slepst undan dupultum gjaldi?</s>
            </item>
            <item xml:id="q9" type="question-item">
              <s xml:id="sixqgquzyw">Nær kann roknast við, at rættað verður upp á skeivleikan?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="dsp435sgr7">Í hvassorðaðum skrivi undir yvirskriftini: "Er rættartrygdin í vanda av almennum stovnum", hevur formaðurin í felagnum hjá útisiglarum, Antares, funnist at landsstýrinum og almennum stovnum, í sambandi við ta viðgerð útisiglarar hava fingið, tá um gjøld til sosialar skipanir ræður.</s>
            <s xml:id="gs3k7dlnlb">Sambært honum hava útisiglarar av órøttum verið noyddir at gjalda dupult.</s>
            <s xml:id="lxawebuxad">Hóast málið er kært og útisiglarar hava fingið viðhald, heldur skipanin við dupultum gjaldi, sambært formanninum í Antares, fram.</s>
            <seg><seg>Í einum broti í greinini sigur formaðurin í Antares: “</seg><s xml:id="fgqsoorksy">Tak nú Heilsutrygd, til dømis.</s> <s xml:id="smbwldawlh">Í 2014 gjørdi Kærustovnurin av at føroyingar, ið eru sosialt tryggjaðir í øðrum norðurlandi og gjalda til sosialar skipanir har, ikki eisini skulu gjalda í Føroyum.</s> <s xml:id="ntxgs7aj3l">Hetta er sambært føroysku stýrisskipanarlógini og norðurlendskum sáttmála, sum Føroyar eru partur av og eisini gera sær dælt av í øðrum samanhangum.</s> <s xml:id="wyhci36ojt">Men nú byttan vendir hinvegin, er ikki so líka til.</s> <s xml:id="bh5vi7gjnq">Tí hóast Kærustovnurin hevur givið hesum borgarum viðhald og bæði Heilsutrygd og Heilsu- og Innlendismálaráðið, ið varðar av Heilsutrygd, hava viðurkent avgerðina, hava tey enn ikki, nú tað gongur á fimta ári, tikið neyðug stig til at gera eftir avgerðini.</s>”</seg>
            <s xml:id="uetn3hk2yv">Av tí at eingin almennur stovnur ella umboð fyri landsstýrið hava afturvíst uppáhaldinum, verða oman fyri standandi spurningar settir.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2018-09-13">13. september 2018</date></hi>
            </dateline>
            <signed rend="center">
              <persName>Bjørn Kalsø</persName>
            </signed>
          </closer>
        </div>
      </div>
    </body>
  </text>
</TEI>