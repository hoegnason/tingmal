<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-050/2015: Broytingar í hjúnabandslógini og um yvitøku av familjurættarliga økinum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Jógvan á Lakjuni løgtingsmaður</persName>
            <roleName></roleName>
          </author>
          <ref target="https://www.logting.fo/documents/37183" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2015/50">
        <div type="questioner">
          <head rend="bold">
            <persName>Jógvan á Lakjuni løgtingsmaður</persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur í sambandi við broytingar í hjúnabandslógini og um yvitøku av familjurættarliga økinum, settur Sirið Stenberg, landsstýrismanni í heilsu- og innlendismálum (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Kann landsstýrismaðurin greiða frá tilgongdini, hvussu ætlanin er at fremja tær samtyktu broytingarnar í hjúnabandslógini havandi í huga, at landsstýriskvinnan eisini arbeiðir við at yvirtaka familjurættarliga økið?</s>
            </item>
            <item xml:id="q2" type="question-item">
              <s>Hvussu er ætlanin at raðfesta arbeiðið við at yvirtaka familjurættarliga økið í mun til at fremja tær samtyktu broytingarnar í hjúnabandslógini?</s>
            </item>
            <item xml:id="q3" type="question-item">
              <s>Verður málið í sambandi við at broyta ella strika §14, stk. 2 í hjúnabandslógini sent til hoyringar í Føroyum, m.a. hjá kirkjumyndugleikum og føroyska kirkjumálaráðnum?</s>
            </item>
            <item xml:id="q4" type="question-item">
              <s>Nær kann roknast við, at málið í sambandi við §14, stk. 2 kemur aftur í Løgtingið?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Tann 29. apríl 2016 samtykti Løgtingið løgtingsmál nr. 19/2015, sum var uppskot til rikislógartilmæli um at seta í gildi fyri Føroyar partar av broytingum í hjúnabandslógini.</s>
            <s>Men eisini varð samtykt, at broytingarnar í hjúnabandslógini ikki koma í gildi fyrr enn §14, stk. 2 í hjúnabandslógini annaðhvørt verður strikað ella broytt soleiðis, at lógin ikki heimilar signing av borgarligari vígslu fyri pør av sama kyni.</s>
          </p>
          <p>
            <s>Tað, sum er merkisvert, er, at landsstýriskvinnan samstundis arbeiðir við at yvirtaka tað familjurættarliga økið, og áhugavert kann tí vera at fáa at vita, hvussu landsstýriskvinnan ætlar at raðfesta í hesum sambandi.</s>
          </p>
          <p>
            <s>Løgtingsskrivstovan hevur undir tingviðgerðini av hjúnabandslógini víst á fleiri álvarsom fyrirarni í sambandi við málið, og viðgerðin hevur eisini víst, at hetta er ein óhoyrdur og ivingarsamur máti at lóggeva uppá.</s>
            <s>Málið var heldur ikki sent til hoyringar nakrastaðni.</s>
          </p>
          <p>
            <s>Áhugavert kann eisini vera at fáa at vita, um málið ikki hesaferð verður sent til hoyringar hjá kirkjumyndugleikunum, tí tað er heilt greitt, at verður § 14, stk. 2 broytt ella strikað, so taka vit tann lógartryggjaða rætt, borgarliga vígd hjún hava í dag, at verða signað í kirkjuni, frá teimum og lóggeva á henda hátt inn í kirkjuna.</s>
          </p>
          <p>
            <s>Víst hevur eisini verið á, at málið uttan iva skal viðgerast aftur í Løgtinginum, og tí verður spurt, nær roknast kann við, at málið kemur aftur í tingið?</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2016-05-13">13. mai 2016</date></hi>
            </dateline>
            <signed rend="center">
              <persName>Jógvan á Lakjuni</persName>
            </signed>
          </closer>
        </div>
      </div>
    </body>
  </text>
</TEI>