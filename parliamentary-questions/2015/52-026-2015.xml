<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-026/2015: Kvotabýtið við Flemish Cap</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-14" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bjørn Kalsø</persName>
            <roleName>løgtingsmaður</roleName>
          </author>
          <ref target="https://www.logting.fo/documents/37136" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2015/26">
        <div type="questioner">
          <head rend="bold">
            <persName>Bjørn Kalsø<lb /><roleName>løgtingsmaður</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um kvotabýtið á Flemish Cap, settur Høgna Hoydal, landsstýrismanni/kvinnu (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Var kunngerðin um toskafiskiskapin við Flemish Cap viðgjørd á landsstýrisfundi tollaksmessudag, ella var talan um kunning frá landsstýrismanninum?</s>
            </item>
            <item xml:id="q2" type="question-item">
              <s>Hvørji landsstýrisfólk vóru á landsstýrisfundinum, tá toskakvotan á Flemish Cap varð býtt millum línu og trol?</s>
            </item>
            <item xml:id="q3" type="question-item">
              <s>Hvør var orsøkin til, at løgmaður fór av fundi, tá kunngerðin um toskafiskiskapin á Flemish Cap var fyri?</s>
            </item>
            <item xml:id="q4" type="question-item">
              <s>Hevði viðgerðin/kunningin á nevnda landsstýrisfundi ávirkan á upprunaligu støðuna hjá landsstýrismanninum um at lata línubátunum alla kvotuna?</s>
            </item>
            <item xml:id="q5" type="question-item">
              <s>Hvørjar lógligar yvirskipaðar, sakligar leiðreglur, mannagongdir og grundgevingar byggir landsstýrismaðurin kvotabýtið á Flemish Cap á, nú landsstýrið hevur tikið avgerð um kvotabýtið?</s>
            </item>
            <item xml:id="q6" type="question-item">
              <s>Metir landsstýrismaðurin sjálvur, at býtið er farið fram á lógligan og gjøgnumskygdan hátt, har øll hava havt møguleika at sleppa framat?</s>
            </item>
            <item xml:id="q7" type="question-item">
              <s>Hvørjar lógarásetingar í lógini um vinnuligan fiskiskap byggja avgerðirnar um kvotabýtið á Flemish Cap á?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Gamalt var at flota bát á tollaksmessu at fáa feskt í pottin.</s>
            <s>Vanligt var eisini at heingja hosu um songarstokkin til gávuna jóladag.</s>
          </p>
          <p>
            <s>Hvussu stundirnar hava verið til slíkar siðir nú um dagar er ivaleyst misjavnt.</s>
          </p>
          <p>
            <s>Eitt nú var landsstýrið á fundi tollaksmesudag, har m.a. politisk útlutan av fiskirættindum við Flemish Cap var á skránni.</s>
          </p>
          <p>
            <s>Sum skilst var ætlanin hjá landsstýrismanninum undan fundinum at býta línubátunum toskakvotuna, men á fundinum varð avgjørt at lata trolarum part eisini.</s>
          </p>
          <p>
            <s>Sum skilst varð dúgliga gingið um hurðarnar úti í Nesinum fundardagin.</s>
          </p>
          <p>
            <s>Tað undirbyggir eisini uppáhaldið um, at talan ikki einans hevur verið um vanliga kunning frá landsstýrismanninum í fiskivinnumálum um orðaljóð í kunngerð, sum hann hevði í hyggju at lýsa í sambandi við kvotabýtið.</s>
            <s>Talan hevur eftir øllum at døma verið um eina beinleiðis viðgerð, har landsstýrisfólk politiskt hava útlutað fiskirættindi.</s>
          </p>
          <p>
            <s>Slík mannagongd kann annars tykjast at stríða beint ímóti ásetingunum í stýrisskipanini og lógini um ábyrgd landsstýrismanna, við landsstýrismannaábyrgd.</s>
          </p>
          <p>
            <s>Áhugavert er tí at fáa nærri lýst, hvørji landsstýrisfólk vóru á fundi, hvør orsøkin var til, at løgmaður fór av fundi, hvørjar avgerðir vóru tiknar, hvat fekk landsstýrismannin at sleppa upprunaætlanini, og hvørjar lógligar yvirskipaðar og sakligar leiðreglur lógu til grund, tá landsstýrið tók avgerð.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2016-02-04">4. februar 2016</date></hi>
            </dateline>
            <signed rend="center">
              <persName>Bjørn Kalsø</persName>
            </signed>
          </closer>
        </div>
      </div>
    </body>
  </text>
</TEI>