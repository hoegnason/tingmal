<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-057/2015: Nýggja altjóða veðurlagsavtalan</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-13"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Annika Olsen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/37195"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2015/57">
        <div type="questioner">
          <head rend="bold">
            <persName>Annika Olsen<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um nýggju altjóða veðurlagsavtaluna, settur landsstýrismanninum í uttanríkis- og vinnumálum, Poul Michelsen (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="f74kobrox5">Hvat hevur landsstýrið gjørt til tess at sjónliggera Føroyar í altjóða veðurlagsavtaluni?</s>
            </item>
            <item xml:id="q2" type="question-item">
              <s xml:id="aqpsuukdr2">Verða Føroyar ein partur av nýggja veðurlagssáttmálanum?</s>
            </item>
            <item xml:id="q3" type="question-item">
              <s xml:id="tn66ixl56n">Um ja, verða Føroyar nevndar sjálvstøðugt, ella verða Føroyar ein partur av danska byrðubýtinum?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="ri4mlwyo22">Fyri jól gjørdist greitt, at semja loksins varð um ein nýggjan veðurlagssáttmála, og fyrr í ár savnaðust 171 lond í New York fyri at undirrita ta nýggju veðurlagssavtaluna.</s>
            <s xml:id="glijh7twdm">Enn hava vit tó einki frætt frá landsstýrismanninum í uttanríkismálum, hvørt Føroyar gerast ein sjónligur partur av avtaluni, ella um vit mugu lata okkum lynda at vera ein partur av danska byrðubýtinum.</s>
          </p>
          <p>
            <s xml:id="auaijrkuzu">Í 2009 samtykti eitt einmælt Løgting, Veðurlagspolitikk Føroya, har málið var 20% niðurskurður av veðurlagsgassum í mun til útlátið í 2005.</s>
            <s xml:id="ykhi5n4lca">Hesin politikkur, sum allir flokkar á tingi stóðu saman um, og sum hevði breiðan stuðul frá eitt nú SEV, RØKT og Føroya Arbeiðsgevarafelag, var ein stór styrki hjá føroyska landsstýrinum undir samráðingunum í Keypmannahavn, COP 15, í 2009 um veðurlagsráð.</s>
          </p>
          <p>
            <s xml:id="kqwdodgxzc">Drúgvar samráðingar um at fáa Føroyar positivt nevndar í avtaluni vóru bæði áðrenn og undir sjálvari ráðstevnuni.</s>
            <s xml:id="jcje3hxj3x">Hóast Føroyar sum lítil tjóð neyvan megnaði at gera tey stóru inntrivini í niðurskurðinum av veðurlagsgassum, so var breið semja í Løgtinginum um, at vit áttu at senda umheiminum greið boð um, hvar vit stóðu, og at vit eisini tóku umhvørvið í álvara.</s>
            <s xml:id="jgayysm6pv">Hóast eingin avtala spurdist burtur úr veðurlagsráðstevnuni í 2009, fingu Føroyar tað burturúr, at okkara veðurlagsmál og veðurlagspolitikkur vórðu nevnd sjálvstøðugt í yvirlitinum hjá ST- klimapanelinum, UNFCCC, og ikki sum ein fjaldur partur av Danmark og harvið EU.</s>
          </p>
          <p>
            <s xml:id="qn6qzlu5m6">Tað undrar, at nú nýggja veðurlagssemjan er undirritað í New York, hava vit einki frætt frá landsstýrismanninum í uttanríkismálum um støðu Føroya.</s>
            <s xml:id="uxhwcla2el">Somuleiðis er tað undrunarvert, at tað herfyri bórust tíðindi í miðlunum um, at tað skuldi gerast eitt innanhýsis byrðubýti millum Danmark og Føroyar, og síðani sendir Danmark vegna Føroyar veðurlagsmálini til klimapanelið hjá ST.</s>
            <s xml:id="syzuswrpuy">Um hetta verður veruleiki, er talan um eitt stórt afturstig fyri Føroyar á altjóða umhvørvis- og veðurlagssøkinum.</s>
          </p>
          <p>
            <s xml:id="h3fx3eusz7">Um vit veruliga meina, at Føroyar skal gerast miðdepil í Arktis, so má fyrsta stigið verða, at vit gerast sjónlig í altjóða høpi.</s>
            <s xml:id="vij3753krt">Serliga hevur hetta týdning á veðurlagsøkinum, tí tað eru veðurlagsbroytingarnar, sum gera arktiska økið áhugavert millum heimsins tjóðir.</s>
            <s xml:id="fb7hznwcwa">Tí er tað okkara skylda at gera tað, vit eru ment, at sjónliggera Føroyar í nýggju veðurlagsavtaluni og ikki lata okkum lynda við at gerast partur av danska byrðubýtinum.</s>
            <s xml:id="gatn4nst7u">Fyri jól vóru somu spurningar settir landsstýrismanninum í veðurlagsmálum.</s>
            <s xml:id="wgljtyuqmd">Landsstýrismaðurin vísti tá á, at tað var landsstýrismaðurin í uttanríkismálum, ið hevði ábyrgd av altjóða sáttmálum, og tí verða hesir spurningar settir honum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2016-05-31">31. mai 2016</date></hi>
            </dateline>
            <signed rend="center">
              <persName>Annika Olsen</persName>
            </signed>
          </closer>
        </div>
      </div>
    </body>
  </text>
</TEI>