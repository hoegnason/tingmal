<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Marginalskattaprosent í sambandi við løgtingslóg um familjuískoyti</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-11"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Annika Olsen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/37203"/>
          <note type="source_format">PDF document, machine-readable text</note>
          <date when="2016-06-09"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2015/61">
        <div type="questioner">
          <head rend="bold">
            <persName>Annika Olsen<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um marginalskattaprosent í sambandi við løgtingslóg um familjuískoyti, settur landsstýrismanninum í fíggjarmálum, Kristinu Háfoss (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="aqjvrk4kgr">Hvat er margninalskattaprosentið í løgtingslóg um familjuískoyti?</s>
            </item>
            <item xml:id="q2" type="question-item">
              <s xml:id="u5nknyrczs">Kann landsstýrismaðurin herundir lýsa við dømum, hvat marginalskattaprosentið er hjá húskjum við ársinntøku upp á ávikavist 250.000 kr., 300.000 kr. og 350.000 kr.?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="idydiip3dw">Hóast ábøtur eru gjørdar seinastu árini til tess at bøta um viðurskiftini hjá fólkum, ið liva í fátækraváða, so er líkt til sambært Hagstovuni, at talið av fólkum, ið liva í fátækraváða er vaksandi.</s>
            <s xml:id="gysdbihbkh">Feskastu tølini hjá Hagstovu Føroya siga, at meðan tað í 2013 vóru 4.848 føroyingar, ið liva í fátækraváða, so er hetta talið vaksið upp í 5.126 í 2014.</s>
          </p>
          <p>
            <s xml:id="qqprwky2fq">Orsøkirnar til hesa hækking kunnu vera mangar, men spurningurin reisir seg eisini, hvørt tey átøk og politisk tiltøk, sum eru sett í verk seinastu árini, veruliga raka rætt.</s>
            <s xml:id="eu7i7qqlmy">Hóast vit øll ynskja at hjálpa fólkum í fíggjarligari trongstøðu, so kann tað tíverri vísa seg, at tey tiltøk, ið verða sett í verk hava øvugan virknað.</s>
            <s xml:id="vw7x3cxnmn">Eitt gott dømi um hetta er skipanin við fíggjarligum fríplássi.</s>
            <s xml:id="flxviyayzt">Upprunaliga ynskti man at gera eina skipan til fíggjarliga sperdar barnafamiljur.</s>
          </p>
          <p>
            <s xml:id="dhvgsikzfg">Um inntøkan hjá hesum familjum var undir 240.000 um árið fekk viðkomandi fult fíggjarligt fríplás.</s>
            <s xml:id="xvwnwv47wu">Vaks inntøkan, so varð hetta mótroknað í fíggarliga fríplássinum.</s>
            <s xml:id="ievlcktefy">Fór inntøkan upp um 284.000 so fall fríplassið burtur.</s>
            <s xml:id="bnm556tagj">Í verki virkar skipanin við fríplásum sum ein stigvaksandi skattur.</s>
            <s xml:id="by5ej7tqtk">Sambært heildarætlanini um "Fólkaflyting og fólkavøkstur", so verður víst á, at marginalskattaprosentið í talstrekkinum 240-284.000 er heili 132%.</s>
          </p>
          <p>
            <s xml:id="odahwf5zmf">Í verki merkir skipanin, at fer persónur upp í løn úr 19.500 kr. um mánaðin fyri skatt til 26.500 kr. um mánaðin fyri skatt, so hækkar reella tøka inntøkan bert við uml. 250 kr. um mánaðin hjá viðkomandi.</s>
            <s xml:id="p4tvv5azmp">Sostatt heldur skipanin við fíggjarligum fríplássum eitt nú til stakar uppihaldarar í einari láglønarstøðu.</s>
            <s xml:id="pz6wo5vytl">Tað eru serliga miðallønt, sjúkrarøktarfrøðingar, námsfrøðingar og lærarar, ið verða hart rakt av hesi skipan.</s>
            <s xml:id="rf6evcr2si">Í heildarætlanini um "Fólkaflyting og fólkavøkstur" varð mælt til at fáa broytt hesa skipan skjótast gjørligt.</s>
          </p>
          <p>
            <s xml:id="dujmwu6l53">I fjør varð semja gjørd millum Almannamálaráðið og kommunurnar um, at ovara markið skuldi hækka upp í 330 tús. krónur.</s>
            <s xml:id="sqgxzti2yx">Hóast hetta var ein bati, so er skipanin framvegis ikki nøktandi í mun til marginalskattaprosentið.</s>
            <s xml:id="mi2b52vyey">Semja varð tí eisini við kommunarnar um at endurskoða alla skipanina við fíggjarligum fríplássum í síni heild.</s>
          </p>
          <p>
            <s xml:id="uqslh3h27i">Fyri jól varð løgtingslóg um familjuískoyti samtykt.</s>
            <s xml:id="zoaqyai53x">Tað er sannlíkt, at hendan lógin hevur líknandi virknað sum skipanin við fíggarligum fríplássi.</s>
            <s xml:id="aohtf7nrgp">Treytin fyri at fáa fult familjuískoyti er, um inntøkan hjá húskinum er niðan fyri 190.000 um árið.</s>
            <s xml:id="uzzlzglxgu">Tá ársinntøkan er oman fyri 190.000 kr., minkar familjuískoytið, ella við øðrum orðum virkar hetta sum ein øktur skattur.</s>
            <s xml:id="zfhyuxu6ex">Familjuískoytið er 18.000 kr. um árið til støk foreldur, ið búgva einsamøll við einum barni.</s>
            <s xml:id="n76gss6y7g">Til onnur við einum barni er familjuískoytið 22.000 kr. um árið.</s>
          </p>
          <p>
            <s xml:id="qtsvotvsuf">Hóast tað fleiri ferðir varð spurt nær um hetta undir viðgerðini í tinginum, fingu tingfólkini einki svar frá landsstýrisfólkunum um marginalskattaprosentið við hesi nýggju skipan.</s>
            <s xml:id="fofc555mef">Til tess at fáa greiði á hesum verður hesin fyrispurningurin settur landsstýrismanninum í fíggjarmálum</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2016-06-09">9. juni 2016</date></hi>
            </dateline>
            <signed rend="center">
              <persName>Annika Olsen</persName>
            </signed>
          </closer>
        </div>
      </div>
    </body>
  </text>
</TEI>