<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Javnstøðuátøk á arbeiðsmarknaðinum fyri at eggja kvinnum at virka og búgva í Føroyum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bjørt Samuelsen</persName>
            <roleName>løgtingskvinna</roleName>
          </author>
          <ref target="https://www.logting.fo/documents/23127"/>
          <note type="source_format">PDF document, machine-readable text</note>
          <date when="2009-12-02"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2009/41">
        <div type="questioner">
          <head rend="bold">
            <persName>Bjørt Samuelsen<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um javnstøðuátøk á arbeiðsmarknaðinum fyri at eggja kvinnu at virka og búgva í Føroyum, settur Johan Dahl, landsstýrismanni, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="vlknuzf6ge">Hvørjar ætlanir hevur landsstýrismaðurin í mun til at fremja javnstøðu á arbeiðsmarknaðinum?</s>
            </item>
            <item xml:id="q2" type="question-item">
              <s xml:id="ikl24nj546">Hvørji átøk ætlar landsstýrismaðurin at gera til tess at fylgja tilráðingunum frá CEDAW (ST-javnstøðunevndini)?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="zyc74q5jal">Hagtøllini yvir kynjabýtið siga sína greiðu søgu: Kvinnur trívast ikki eins gott sum menn í Føroyum.</s>
            <s xml:id="h3omld6pph">Og tær støðast serliga illa uttan fyri miðstaðarøkið.</s>
            <s xml:id="itot35ield">Ein orsøk kann vera væntandi javnstøða, skilt á tann hátt, at kvinnurnar ikki hava nóg góðar møguleikar á arbeiðsmarknaðinum at nýta, styrkja og menna sínar fakligu førleikar, tryggja sær javnbjóðis eftirløn o.s.fr.</s>
          </p>
          <p>
            <s xml:id="qumwovbhed">Nógv fokus hevur verið á trupulleikanum, at ov fáir føroyingar í útlegd ynskja at flyta heimaftur.</s>
            <s xml:id="affq3v2mw3">Fólkatalið stendur mest sum í stað, og vandin er eyðsýndur fyri, at tað beinleiðis fer at minka.</s>
            <s xml:id="y5yawp5r3r">Kvinnurnar eru í hesum høpi í einari serstøðu, tí føroyska samfelagið hevur minni at bjóða kvinnum.</s>
            <s xml:id="gdf44wyav7">Eitt samfelag, har kvinnurnar ikki trívast, hevur vána útlit fyri stórvegis fólkavøkstri.</s>
          </p>
          <p>
            <s xml:id="m75bt3ea7p">Á leið 2000 færri kvinnur enn menn búgva í Føroyum, sum er 4% færri.</s>
            <s xml:id="lnkltde3do">Men, hyggja vit at úrvaldum aldursbólkum, er støðan veruliga álvarsom: Í aldursbólkinum 25 - 35 ár, sum eru árini, tá fólk fáa familju og seta búgv, er undirskotið av kvinnum 10%.</s>
            <s xml:id="kepfifuul7">Í aldursbólkinum 35 - 45 ár, ein aldursbólkur har fólk gjarna hava valt, hvar tey vilja virka og liva, eru 8% færri kvinnur enn menn.</s>
          </p>
          <p>
            <s xml:id="mgph77go7c">Skeiva kynsbýtið rakar útjaðaran sera meint.</s>
            <s xml:id="ypugyonouc">Í aldursbólkinum 35-45 ár eru kynsbýtið í Tórshavn á 52/48 prosent menn/kvinnur, meðan tað til dømis í Klaksvík eru 10% fleiri menn enn kvinnur, á Tvøroyri er munurin 16%, og í Skopun er býtið 63/37 - ein munur upp á heili 26% í áðurnevnda aldursbólki.</s>
          </p>
          <p>
            <s xml:id="pschjd7efq">CEDAW-nevndin hjá ST mælir í síni seinastu frágreiðing til, at føroysku myndugleikarnir gera átøk at styrkja støðuna hjá kvinnum á almenna og privata arbeiðsmarknaðinum.</s>
            <s xml:id="sktnblnzyg">Átøk á arbeiðsmarknaðinum kunnu vera við til at venda skeivu gongdini og gera tað meira eggjandi hjá kvinnum at venda aftur til Føroyar.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br/><date when="2009-12-02">tann 2. desember 2009</date></hi>
            </dateline>
            <signed rend="center">
              <persName>Bjørt Samuelsen</persName>
            </signed>
          </closer>
        </div>
      </div>
    </body>
  </text>
</TEI>