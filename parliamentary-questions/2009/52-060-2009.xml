<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Virðismeting og keyp av timburhandilsbygningi á havnalagnum í Klaksvík til Trygdarmiðstøð</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kári P. Højgaard</persName>
            <roleName>løgtingsmaður</roleName>
          </author>
          <ref target="https://www.logting.fo/documents/23171"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2009/60">
        <div type="questioner">
          <head rend="bold">
            <persName>Kári P. Højgaard<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um virðismeting og keyp av timburhandilsbygningi á havnalagnum í Klaksvík til Trygdarmiðstøð, settur Jacob Vestergaard, landsstýrismanni, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="wbc5jnrqtc">Hví slepti landsstýrið ætlanini at byggja Trygdarmiðstøð í Klaksvík fyri áleið 40 mió. og valdi í staðin at keypa timburhandilsbygningin hjá p/f Ídni ?</s>
            </item>
            <item xml:id="q2" type="question-item">
              <s xml:id="wd7fqru3z6">Hvat er veruliga virðið á keypta bygninginum, sum sambært ársfrágreiðingini hevur eitt virði áljóðandi 8,2 mió. krónur. Sambært meting frá Albert Isfeldt er útveganarvirði 8,5, meðan Landsverk metir slíkan bygning at kosta 16 mió.?</s>
            </item>
            <item xml:id="q3" type="question-item">
              <s xml:id="ijiyyehlqt">Hví øktist upphæddin 3 mió. krónur í Fíggjarnevndini ?</s>
            </item>
            <item xml:id="q4" type="question-item">
              <s xml:id="jb5bgvcczh">Var nakar annar áhugaður keypari, og hví var neyðugt at víkja frá øllum tíðarfreistum fyri at fáa keypið avgreitt áðrenn árskiftið ?</s>
            </item>
            <item xml:id="q5" type="question-item">
              <s xml:id="d2oi2xonaa">Verður grundøkið undir bygninginum framhaldandi leigumál, ella verður tað almenn ogn ?</s>
            </item>
            <item xml:id="q6" type="question-item">
              <s xml:id="n5tgz7pyl2">Kann landsstýrismaðurin veita trygd fyri og endaliga staðfesta, at almennur peningur í hesum føri verður gagnnýttur betur við at keypa heldur enn at byggja nýggjan bygning til endamálið?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="o3nvdhqewl">11. desember biður Jacob Vestergaard, landsstýrismaður í fiskivinnumálum um 9 mió í eykajáttan, tí nú skal ein bygningur keypast til Trygdarmiðstøð. Ætlanin hevur annars verið at byggja ein nýggjan bygning til endamálið norðuri í Klaksvík fyri umleið 40 mió. krónur; tann ætlanin verður við hesi avgerð endaliga slept.</s>
            <s xml:id="fduzd24yms">Hóast bygningurin ikki lýkur øll myndugleikakrøv, ógreiða er um, hvussu nógv skal gerast við bygningin, eins og ivi valdar um, hvussu nógv ognin í veruleikanum er verd, biður landsstýrismaðurin um hesa loysnina.</s>
            <s xml:id="ya56gjzyiw">Tí samtykkir Løgtingið at víkja frá øllum tíðarfreistum á øllum viðgerðarstigum fyri at fáa játtað pening til at keypa umrødda bygning, og er hesin nú sambært miðlunum keyptur.</s>
          </p>
          <p>
            <s xml:id="ft4xj6qush">Tað mest margháttliga er tó, at frá tí at umbønin um eykajáttan verður løgd fram tann 11. desember, og til Fíggjarnevndin letur frá sær álit tann 17. desember, er prísurin á bygninginum hækkaður við einum triðingi, sum meirilutin í Fíggjarnevndini eftir ein fund við landsstýrismannin av sínum eintingum hevur smurt omaná.</s>
          </p>
          <p>
            <s xml:id="wz3fidsgqu">Sum tað nú sær út, fáa vit eina lappaloysn fyri nærum sama prís, um hylurin er við, har vit kundu fingið eina neyvt tillagaða - og av tí sama nógv betri - loysn fyri 40 mió. krónur (mettur kostnaður).</s>
          </p>
          <p>
            <s xml:id="ai2wt4vtjt">Neyvan nakar tinglimur, tað veri seg úr samgongu ella andstøðu, hevur havt nakran møguleika fyri at eftirkanna avleiðingarnar av samtyktu eykajáttanini tíansheldur teimum mongu broytingum, sum gjørdar vórðu í uppskotinum til fíggjarlóg fyri 2010.</s>
            <s xml:id="ln4gfimazn">Tí verður fyrispurningurin settur til tess at greina, um landsstýrismaðurin kann veita trygd fyri og endaliga staðfesta, at almennur peningur í hesum føri verður gagnnýttur betur við at keypa heldur enn at byggja nýggjan bygning til endamálið.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br/><date when="2010-01-04">tann 4. januar 2010</date></hi>
            </dateline>
            <signed rend="center">
              <persName>Kári P. Højgaard</persName>
            </signed>
          </closer>
        </div>
      </div>
    </body>
  </text>
</TEI>