<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Ungdómsarbeiðsloysi</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bergtóra Høgnadóttir Joensen</persName>
            <roleName>løgtingskvinna</roleName>
          </author>
          <ref target="https://www.logting.fo/documents/23114"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2009/38">
        <div type="questioner">
          <head rend="bold">
            <persName>Bergtóra Høgnadóttir Joensen<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um ungdómsarbeiðsloysi, settur Rósu Samuelsen, landsstýriskvinnu, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="m374prtkjy">Hevur landsstýrið ítøkiligar ætlanir til tess at venda óhugnaligu gongdini í hagtølunum um ungdómsarbeiðsloysi?</s>
            </item>
            <item xml:id="q2" type="question-item">
              <s xml:id="f6q3qg5yeb">Nær kunnu vit vænta skipanir, sum fyribyrgja og minka um vaksandi ungdómsarbeiðsloysi?</s>
            </item>
            <item xml:id="q3" type="question-item">
              <s xml:id="x32227m5jy">Er ætlanin at seta gongd á aftur aktiveringsskipanina, sum var undir kreppuni?</s>
            </item>
            <item xml:id="q4" type="question-item">
              <s xml:id="jtvoonext3">Er ætlanin at seta starvsfólk, sum burturav kunnu eggja og stuðla teim ungu í at koma út á arbeiðsmarknaðin?</s>
            </item>
            <item xml:id="q5" type="question-item">
              <s xml:id="jfpwap3mot">Eru nakrar ítøkiligar verkætlanir ávegis, sum fara at hjálpa teim ungu?</s>
            </item>
            <item xml:id="q6" type="question-item">
              <s xml:id="e5fht5h2ws">Hevur landsstýriskvinnann hagtøl um, hvussu stórt talið á teim ungu, sum eru arbeiðsleys, er?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="pb75su5wqr">Onnur lond gera kreppupakkar og serliga skipanir til tess at basa ungdómsarbeiðsloysinum.</s>
            <s xml:id="vla6vh25sm">Eyðsæð eru tey ungu ein viðbrekin bólkur, um tey ikki fáa arbeiðsroyndir og ein sterkan arbeiðssamleika.</s>
            <s xml:id="g4wkihpdeb">Umráðandi er, at tey ungu hava nakað at fara upp til um morgnarnar beinanvegin, sum tey gerast arbeiðsleys ella gevast í skúlanum.</s>
            <s xml:id="jnudfq7hbn">Annars kunnu tey fáa ta fatan, at eingin hevur brúk fyri teimum, kunnu missa áræði og álitið á sær sjálvum og sínum førleikum.</s>
          </p>
          <p>
            <s xml:id="qmrrtjtiof">Sosialu førleikarnir eru so umráðandi - eisini á arbeiðsmarknaðinum.</s>
            <s xml:id="fqif7r27d7">Júst hesir mennast so væl á arbeiðsmarknaðinum, og tí er so umráðandi at fáa fótin inn um á arbeiðsmarknaðinum.</s>
            <s xml:id="nwci7o62ic">Um fólk byrja í aktivering, kann tað vera hátturin at fáa fótin inn um hjá ávísum arbeiðsgevara.</s>
            <s xml:id="sknsbeuvna">Eisini kunnu arbeiðsroyndirnar vera av týdningi fyri at sleppa inn til eina ávísa útbúgving ella ein háttur at finna út av, hvat fyri eitt arbeiðsøki kundi verið hitt rættasta at fingið sær eina útbúgving.</s>
            <s xml:id="vtzlpkvtjw">Royndir vísa eisini, at tað er ómetaliga nógv lættari at fáa eitt starv, um ein er á arbeiðsmarknaðinum, enn um ein stendur uttan fyri arbeiðsmarknaðin.</s>
          </p>
          <p>
            <s xml:id="vo3uuhmget">Tøl vísa, at ungdómsarbeiðsloysið í Føroyum er fleirfaldað seinasta árið.</s>
            <s xml:id="u6ko6t4ys5">Øll hava ikki rætt til at fáa pening úr ALS.</s>
            <s xml:id="ze5iehtjau">Og eru hesi heldur ikki fevnd av nýggju ALS lógini, sum gevur hægri útgjald og betri skeiðmøguleikar enn áður.</s>
          </p>
          <p>
            <s xml:id="vfoq63nqsi">Eisini eru fleiri ung - eingin veit hvussu nógv - sum ikki eru skrásett sum arbeiðsleys nakrastaðni.</s>
            <s xml:id="hoktmdje2l">Talan er í fleiri førum um tey, sum eru undir 18, sum foreldrini forsyrgja.</s>
          </p>
          <p>
            <s xml:id="ejaayxxq5y">Av teimum, sum eru arbeiðsleys, eru gott 80% ófaklærd.</s>
            <s xml:id="hzw7cvtrfi">Tey við útbúgving hava nógv lættari við at fáa eitt starv enn tey ófaklærdu.</s>
            <s xml:id="bu45jmfxoe">Rúm er fyri øðrum hvørjum umsøkjara á Dugniskúlanum (ALV), sum er einasta skúlatilboð til ung og vaksin í Føroyum, sum hava skerdan førleika.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br/><date when="2009-11-24">tann 24. november 2009</date></hi>
            </dateline>
            <signed rend="center">
              <persName>Bergtóra Høgnadóttir Joensen</persName>
            </signed>
          </closer>
        </div>
      </div>
    </body>
  </text>
</TEI>