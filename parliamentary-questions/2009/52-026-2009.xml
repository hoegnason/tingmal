<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Botnfrádráttur hjá børnum, hvørs foreldur eru farin hvør til sítt</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bergtóra Høgnadóttir Joensen</persName>
            <roleName>løgtingskvinna</roleName>
          </author>
          <ref target="https://www.logting.fo/documents/23089"/>
          <note type="source_format">PDF document, machine-readable text</note>
          <date when="2009-10-26"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2009/26">
        <div type="questioner">
          <head rend="bold">
            <persName>Bergtóra Høgnadóttir Joensen<lb/><roleName>løgtingskvinna</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um botnfrádrátt hjá børnum, hvørs foreldur eru farin hvør til sítt, settur Jóannes Eidesgaard, landsstýrismanni, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="eguwcvv67k">Er tað so, tá foreldur ikki eru saman, og rindað verður eykabarnagjald, at hetta verður skrásett og skattað sum a-inntøka hjá barninum?</s>
            </item>
            <item xml:id="q2" type="question-item">
              <s xml:id="ky2ohvgpop">Um so er, verður mismunur tá ikki gjørdur á børnum?</s>
            </item>
            <item xml:id="q3" type="question-item">
              <s xml:id="dmlzwamhmn">Kann landsstýrismaðurin í fíggjarmálum greiða frá, hvør politiska hugsjónin er, aftan fyri hesa skipan ella mannagongd?</s>
            </item>
            <item xml:id="q4" type="question-item">
              <s xml:id="g4jw4o5g5z">Tekur landsstýrismaðurin í fíggjarmálum undir við hesi skipan?</s>
            </item>
            <item xml:id="q5" type="question-item">
              <s xml:id="cakm3mtdq3">Hevur landsstýrismaðurin í fíggjarmálum nakrar ætlanir um at broyta verandi skipan?</s>
            </item>
            <item xml:id="q6" type="question-item">
              <s xml:id="fwhirhvw6j">Hvat hevði tað kostað landinum árliga, um eykabarnagjaldið ikki bleiv skrásett og skattað sum A-inntøka hjá barninum?</s>
            </item>
            <item xml:id="q7" type="question-item">
              <s xml:id="kkzva44ztx">Innkrevur Taks skatt av eykabarnagjaldinum sama, um ríkisumboðið, rætturin ella foreldrini hava ásett eykabarnagjaldið?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="mmaikddoqb">Tá foreldur fara hvør til sítt, skal tann, sum barnið ikki býr hjá, rinda eina grundupphædd á leið 1000 kr mánaðarliga fyri hvørt barni.</s>
            <s xml:id="fy5ressahl">Um so er, at tann, sum rindar grundupphæddina, hevur eina góða inntøku, skal viðkomandi rinda eina eyka upphædd - eyka barnagjald.</s>
            <s xml:id="bpyt4ow6ux">Alt eftir, hvør inntøkan er og talið á børnum, hækkar gjaldið við 25, 50 upp í fleiri 100%.</s>
            <s xml:id="loayujeret">Taks innkrevur hesa upphædd og rindar hana til mammuna ella pápan, sum barnið býr hjá.</s>
          </p>
          <p>
            <s xml:id="xk3m66hli3">Tann, sum barnið býr hjá, fær peningin.</s>
            <s xml:id="az4ms3w5k4">Um so er, at gjaldið er meir enn vanligu barnapengarnir, verða hesir skrásettir sum a-inntøka hjá barninum.</s>
            <s xml:id="rf2ybjx2xr">Fylgjan er, at um barnið fer at arbeiða, er botnfrádrátturin hjá barninum brúktur, langt áðrenn botnfrádrátturin hjá børnum, hvørs foreldur eru saman.</s>
            <s xml:id="aureuhzxjv">Nettolønin hjá hesum børnum verður tí ógvuliga ólík.</s>
            <s xml:id="taf335b3dn">Hetta, hóast barnið, hvørs foreldur ikki eru saman, ongantíð hevur fingið eykabarnagjaldið í egnan lumma.</s>
            <s xml:id="upp5o2kxtb">Vit kunnu ímynda okkum tveir ungar dreingir, sum bera bløð út gerandisdagar.</s>
            <s xml:id="nvuw2lwxha">Foreldrini hjá øðrum dronginum eru saman, meðan foreldrini hjá hinum eru skild, og pápin rindar dupult barnagjald.</s>
            <s xml:id="n47ewgirij">Tað merkir, at drongurin, hvørs foreldur eru skild, fær eina eykaskattarokning.</s>
          </p>
          <p>
            <s xml:id="yqvxbaxtou">Viðhvørt verður kjakast um korini hjá støkum uppihaldarum í Føroyum, og júst nú er uppskot í Trivnaðarnevndini um at lækka stuðulin til uppihaldspening.</s>
            <s xml:id="kbbwvzt6fb">Men kjakið um barnið ella børnini fær lítla rúmd.</s>
            <s xml:id="il4uhkegjr">Ikki minst hetta álvarsmálið.</s>
            <s xml:id="m7d4m6aj7u">Familjur, har bæði mamma, pápi og barn eru, fáa 3 x botnfrádrátt.</s>
            <s xml:id="tner2q4os5">Um talan er um familju við støkum uppihaldara, missa hesar 1 x botnfrádrátt.</s>
          </p>
          <p>
            <s xml:id="pvtv27d5gl">Korini hjá familjum, har talan er um stakar uppihaldarar, ere fyri vanbýti á nógvar hættir.</s>
            <s xml:id="m66lqxnikn">Fíggjarligu karmarnir eru í mongum førum trongari enn hjá vanligu kjarnufamiljuni.</s>
            <s xml:id="qz7jhqq45m">Hesin bólkur hevur fingið lítla raðfesting og viðurkenning øll árini.</s>
            <s xml:id="xfxdmnaozw">Óskilligt er, um hesi børn, tá tey fáa møguleikan at vinna sær pening, skulu rinda skatt áðrenn tey børn, hvørs foreldur eru saman.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br/><date when="2009-10-26">tann 26. oktober 2009</date></hi>
            </dateline>
            <signed rend="center">
              <persName>Bergtóra Høgnadóttir Joensen</persName>
            </signed>
          </closer>
        </div>
      </div>
    </body>
  </text>
</TEI>