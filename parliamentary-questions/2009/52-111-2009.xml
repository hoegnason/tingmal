<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Stjórnarskipanin</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Sjúrður Skaale</persName>
            <roleName>løgtingsmaður</roleName>
          </author>
          <ref target="https://www.logting.fo/documents/23281" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2009/111">
        <div type="questioner">
          <head rend="bold">
            <persName>Sjúrður Skaale<lb /><roleName>løgtingsmaður</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um stjórnarskipanina, settur Kaj Leo Johannesen, løgmanni, (a svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Hvørja støðu hevur løgmaður til, at Føroyar fáa egna stjórnarskipan?</s>
            </item>
            <item xml:id="q2" type="question-item">
              <s>Hvørja støðu hevur løgmaður til ásetingina í stjórnarskipanini, sum sigur, at "Føroyar eru land, føroyingar eru tjóð, og alt vald í landinum er hjá Føroya fólki."?</s>
            </item>
            <item xml:id="q3" type="question-item">
              <s>Hvat heldur løgmaður vera evstu rættarkeldu í Føroyum - Føroya fólk ella danskir myndugleikar?</s>
            </item>
            <item xml:id="q4" type="question-item">
              <s>Heldur løgmaður, at tað vald, sum føroyskir myndugleikar hava, er delegerað frá donskum myndugleikum?</s>
            </item>
            <item xml:id="q5" type="question-item">
              <s>Heldur løgmaður at tað vald, sum danskir myndugleikar hava í Føroyum, er latið til láns frá føroyingum?</s>
            </item>
            <item xml:id="q6" type="question-item">
              <s>Hvat skal broytast í uppskotinum til stjórnarskipan, um løgmaður skal kunna taka undir við tí?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Í Útvarpi Føroya í dag segði løgmaður, at hann ikki tekur undir við uppskotinum til føroyska stjórnarskipan.</s>
            <s>Men hann tykist ikki hava nakra sjálvstøðuga, politiska grundgeving fyri hesi støðu.</s>
            <s>Alt tykist byggja á eitt notat - "N O T A T om forslag til en Færøsk forfatning" - sum danska løgmálaráðið hevur skrivað, og sum er dagfest 2. juni 2010.</s>
            <s>Notatið er gjørt eftir umbøn frá forsætisráðnum.</s>
            <s>Men tað er Føroya løgmaður, sum hevur biðið forsætisráðharran um eina meting av uppskotinum til føroyska stjórnarskipan.</s>
          </p>
          <p>
            <s>Hyggur ein at gongdini í málinum tykist tað næstan sum um, at Føroya løgmaður hevur bílagt sær eina meining um stjórnarskipanaruppskotið frá donskum myndugleikum.</s>
            <s>Og tað kann vera óheppið fyri gongdina í málinum.</s>
          </p>
          <p>
            <s>Spyrjarin hevur verið skrivari og næstformaður í nevndini, sum hevur gjørt uppskotið til stjórnarskipan klárt at leggja fyri tingið.</s>
            <s>Henda nevnd hevur, undir leiðslu av Poul Michelsen, lagt doyin á at finna eina breiða tjóðskaparliga semju.</s>
            <s>Kjarnin í hesi semju var hugsanin um ta "øvutu delegatiónina".</s>
            <s>Tað merkir, at føroyingar ikki umsita vald, sum er delegerað úr Danmark, men at upphavið til alt politiskt vald í Føroyum er Føroya fólk.</s>
            <s>Tað vald, sum verður umistið av donskum myndugleikum, er latið hesum myndugleikum til láns, og kann takast aftur undir føroyskt ræði.</s>
            <s>Tað merkir m.a., at danska grundlógin hevur gildi í Føroyum, so leingi føroyingar ynskja tað.</s>
          </p>
          <p>
            <s>Arbeiðið í nevndini tók einar 15 mánaðir, og nógvir nevnarlimir brúktu nógva tíð til tað.</s>
            <s>Tí mundi tað harma fleiri, at løgmaður, orsakað av øðrum uppgávum, ikki var til staðar, tá uppskotið var til 1. viðgerð á Løgtingi.</s>
            <s>Tað tóktist eisini løgið, at løgmaður, um hann vildi hava nærri greiningar av uppskotinum, ikki vendi sær til nevndina, men í staðin fór beint til danska forsætisráðharran at spyrja, hvat hesin helt um uppskotið.</s>
            <s>Úrslitið av hesum er umrødda notat, sum varð lagt fyri løgmann á sonevndum ríkisfundi í dag.</s>
          </p>
          <p>
            <s>Notatið er, tekniskt sæð, væl frágingið.</s>
            <s>Men tað byggir á eina fatan av viðurskiftunum millum Føroyar og Danmark, sum als ikki er í samsvari við tann politiska veruleikan.</s>
            <s>Fatanin í notatinum er, at støða Føroya eina og aleina kann lesast burtur úr donsku grundlógini og øðrum lógartekstum.</s>
            <s>Tann politiski veruleikin, sum er, at Føroyar á nógvum heilt grundleggjandi økjum hava heimildir, sum eru nógv víðari enn tað, sum grundlógin loyvir, er als ikki við í myndini.</s>
            <s>Harumframt byggir notatið á ta fatan, at tað vald, sum verður útint í Føroyum, byggir á delegatión úr Danmark.</s>
            <s>Tann grundleggjandi rættarkeldan í Føroyum er sambært hesum ikki Føroya fólk, men danskir myndugleikar.</s>
            <s>Tí hoyrir notatið í veruleikanum eini farnari tíð til.</s>
            <s>Argumentini byggja á hugmyndir, sum ikki samsvara við veruleikan.</s>
            <s>Men kortini verða sera kontantar niðurstøður gjørdar við støði í hesum teorium.</s>
            <s>Og hesar niðurstøður eru, sum skilst, tað, sum Kaj Leo Johannesen, løgmaður, heldur seg til, nú hann sigur seg ganga ímóti uppskotinum.</s>
          </p>
          <p>
            <s>Tað er eingin ivi um, at tað eru greinar í uppskotinum til stjórnarskipan, sum kunnu orðast betur og greiðari - ikki minst tá tað snýr seg um viðurskiftini millum stjórnarskipan, heimastýrislóg og danska grundlóg.</s>
            <s>Men hetta klára vit at loysa í Føroyum í friði og náðum og í góðum dialogi við danskar myndugleikar.</s>
            <s>Tí dialoginum er avgjørt tørvur á.</s>
            <s>Í umrødda notati stendur t.d. :"Der er på trods af det anførte dele af forfatningsforslaget, der rejser spørgsmål i forhold til rigsmyndighedernes kompetence til at lovgive om forhold på Færøerne.</s>
            <s>Der kan herved peges på forfatningsforslagets § 1, stk. 1, hvori det bl.a. anføres, at ”al magt i landet ligger hos Færøernes folk”.</s>
            <s>Hetta vísir, at tey, ið hava skrivað notatið, als ikki hava skilt føroysku fatanina.</s>
          </p>
          <p>
            <s>Og løgmaður átti, í staðin fyri bara at spyrja hvat danskir juristar halda, at greitt dønum frá, hvat hann heldur - og hvør tann ráðandi fatanin í Føroyum er.</s>
            <s>Tí verður spurt, hvørja støðu løgmaður sjálvur hevur til nakrar av teimum grundleggjandi spurningunum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2010-06-14">14. juni 2010</date></hi>
            </dateline>
            <signed rend="center">
              <persName>Sjúrður Skaale</persName>
            </signed>
          </closer>
        </div>
      </div>
    </body>
  </text>
</TEI>