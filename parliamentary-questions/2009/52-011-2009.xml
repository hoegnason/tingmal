<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Raðfestingin av ráðgevingini í føroyskum á fólkaskúlaøkinum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Tórbjørn Jacobsen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/23060" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2009/11">
        <div type="questioner">
          <head rend="bold">
            <persName>Tórbjørn Jacobsen<lb /><roleName>løgtingsmaður</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur viðvíkjandi niðurraðfestingini av ráðgevingini í føroysku fólkaskúlaøkinum, settur Helenu Dam á Neystabø, landsstýriskvinnu (at svara skri eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Hvør er orsøkin til, at Mentamálaráðið hevur niðurraðfest føroyskt sum frálærugrein somikið, at ongin ráðgevi er longur í starvi á Landsmiðstøðini, sum gevur góð og neyðug ráð um hesa lærugrein, ið átti at verið raðfest fram um allar aðrar?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Á heimasíðuni hjá Landsmiðstøðini hevur leiðari hennara skrivað eina grein um viðurskiftini kring stovnin.</s>
            <s>Hetta er ikki hugaligur lestur.</s>
            <s>Sum støðan nú er vorðin, er ráðgevingin so niðurraðfest, at hon er bara á leið ein triðingur av tí, hon var í 1989.</s>
            <s>Nú eru fýra ráðgevar, og tað, sum serliga fellur í eyguni, er orðingin: ”Hetta merkir, at ongin ráðgevi er í eitt nú føroyskum á fólkaskúlaøkinum……Landsmiðstøðin kann tí ikki veita ta ráðgeving, sum vit kundu ynskt, og sum avgjørdur tørvur er á.”</s>
          </p>
          <p>
            <s>Ongin ivast í týdninginum, móðurmálið hevur fyri eina tjóð sum sambindingarkervi og sum samskiftismiðil ímillum tey, sum manna tjóðina.</s>
            <s>Føroyar eru tó í tí løgnu politisku støðu, at annað mál hevur ávísan rætt sambært lóg.</s>
            <s>Hetta er sjálvandi danskt mál, ein avleiðing av tí veruleika at tjóðskaparstríðið ikki er komið á mál í øllum lutum.</s>
          </p>
          <p>
            <s>Harfyri er ongin orsøk til, at landsins kosnu fólk fjeppast so í hesum fremmanda, at okkara egna verður foykt burtur.</s>
            <s>Veruleikin er sambært greinini hjá Peturi Simonsen, at nú verður ráðgivið í donskum á fólkaskúlaøkinum og ikki á føroyskum á hesum sama øki.</s>
            <s>At niðurraðfesta tað mest unikka, vit eiga, eitt av heimsins minstu málum, kann fáa vanlukkuligar avleiðingar.</s>
            <s>Trýst er á øllum smámálum í hesum altjóðagjørdu døgum, tí ræður um at dubba heldur enn at niðurlaða.</s>
          </p>
          <p>
            <s>Dag um dag hoyrist í almenna rúminum, at føroyska málið er farið at bekla í støðum.</s>
            <s>Fatanin er viknað, mállæran kámað, bendingar og endingar hanga í leysum lofti, og skjótt kann tað fara at seta at sjálvari beinagrindini.</s>
            <s>Tí er umráðandi, at politiska skipanin gevur málinum ans og brúkar neyðugu megina til tað, at røkja og menna málið.</s>
            <s>Tað er ikki raðfestingin hjá teimum, sum nú varða av politisku mentanarborgini, sambært teimum upplýsingum, sum stovnur undir Mentamálaráðnum varpar út frá síni heimasíðu í hesum døgum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Føroya løgtingi</name>, <br /><date when="2009-09-07">7. september 2009</date></hi>
            </dateline>
            <signed rend="center">
              <persName>Tórbjørn Jacobsen</persName>
            </signed>
          </closer>
        </div>
      </div>
    </body>
  </text>
</TEI>