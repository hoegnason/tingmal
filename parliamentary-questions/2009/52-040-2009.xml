<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Um møguleikar at fáa innferðar- arbeiðs- og uppihaldsloyvi til útlendingar, sum koma higar til landið at liva saman við føroyingi sum hjúnafelagi/sambúgvandi</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Kári P. Højgaard</persName>
            <roleName>løgtingsmaður</roleName>
          </author>
          <ref target="https://www.logting.fo/documents/23125"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2009/40">
        <div type="questioner">
          <head rend="bold">
            <persName>Kári P. Højgaard<lb/><roleName>løgtingsmaður</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um møguleikar at fáa innferðar- arbeiðs- og uppihaldsloyvi til útlendingar, sum koma higar til landið at liva saman við føroyingi sum hjúnafelagi/sambúgvandi , settur Anniku Olsen, landsstýriskvinnu, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="dcobhcux6u">Hevur føroyingur vissu fyri at fáa makan heim við sær, um hann finnur sær maka uttan fyri Norðurlond, t.d. Eystureuropa ella Fjareystri, og hvussu long er avgreiðslutíðin at fáa innferðarloyvi?</s>
            </item>
            <item xml:id="q2" type="question-item">
              <s xml:id="ya7nbn2opn">Er styttri avgreiðslutíð fyri uppihaldsloyvi, seinni arbeiðsloyvi, um útlendingurin er giftur við føroyingi?</s>
            </item>
            <item xml:id="q3" type="question-item">
              <s xml:id="zf7opaezvd">Hvat er støðan viðvíkjandi arbeiðsloyvi hjá útlendingum, ið eru knýttir at føroyingi og hava verið í Føroyum í meira enn 7 ár og ikki hava fingið varandi uppihaldsloyvi ?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="r4iqhhkt4e">Mangt broytist á mansins ævi, sigur orðatakið.</s>
            <s xml:id="em6qn4kjh7">Fyrr vóru kvinnurnar meira staðbundnar, fleiri fluttu ikki av oynni, og tær fægstu mundu flyta av landinum.</s>
            <s xml:id="uw5glnuajd">Nú leitar ein stórur partur av kvinnum í burðardyggum aldri av landinum at lesa, og fleiri fáa sær útlendskan maka og búsetast uttanlands, eins og nógv føroysk pør eftir lokna útbúgving velja at búseta seg í Danmark ella aðrastaðni í heimi.</s>
            <s xml:id="qnxzyd4mce">Eftir sita vit við eini ójavnvág í kynsbýtinum, stovnurin er ikki burðardyggur, har íresta oman fyri 2000 kvinnur.</s>
            <s xml:id="icnhbco27u">Tí verður ógjørligt hjá mongum manni at finna sær hjúnafelaga her á landi, hóast hann av hjarta tráðar eftir, ynskir og leitar eftir dreymnakvinnu síni, her er snøgt sagt ov lítið til av kvinnum.</s>
          </p>
          <p>
            <s xml:id="ri4ui6ldbf">Við framkomnu tøknini t.d. Skype er gjørligt dag og nátt í mynd og talu at samskifta við fólk hinumegin knøttin nærum ókeypis.</s>
            <s xml:id="a3jgzptzsy">Úti í heimi er mangastaðni trot á monnum, tí gera nógvir føroyingar nýtslu av hesum møguleika og blíva trúlovaðir, bert við at tey hava samskift “live” á netinum.</s>
            <s xml:id="c25pmzjvd5">Verðuleikin er, at fleiri hava á henda hátt funnið saman og liva í eydnuríkum hjúnalagi bæði her heima og uttanlands.</s>
          </p>
          <p>
            <s xml:id="a6vu6dzhg3">Nógvar eru ræðusøgurnar um, hvussu trupult tað hevur verið at fingið innferðarloyvi til hesar kvinnur.</s>
            <s xml:id="tqyhvfyqml">Hinvegin tykist ongin trupuleiki at vera hjá monnunum at sleppa til Polen, Indiu, Russland, Thailand v.m.</s>
            <s xml:id="a3ol2octke">Endin verður, at fleiri velja at búseta seg uttanlands, hervið missa vit heilar familjur, og tað er landsskaðiligt.</s>
            <s xml:id="abzjtfpeyn">Eg havi fyrr sett landstýriskvinnuni líknandi spurning, men eg vil fegin vita, hvussu støðan er í dag, tí fleiri hava vent sær til mín við spurninginum, um teir kunnu rokna við at fáa gentuna/konuna heim.</s>
            <s xml:id="qssfelvrss">Somuleiðis vil eg fegin vita um útlendingar, sum hava verið í Føroyum longri áramál, uppliva nakrar forðingar fyri at fáa endurnýggja arbeiðsloyvi, nú myndugleikarnir vegna vaksandi arbeiðsloysi tátta í.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br/><date when="2009-11-27">tann 27. november 2009</date></hi>
            </dateline>
            <signed rend="center">
              <persName>Kári P. Højgaard</persName>
            </signed>
          </closer>
        </div>
      </div>
    </body>
  </text>
</TEI>