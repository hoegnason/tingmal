<?xml version="1.0" encoding="utf-8"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Løggilding av føroyskum sjúkrarøktarfrøðingum</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Høgni Hoydal</persName>
            <roleName>løgtingsmaður</roleName>
          </author>
          <ref target="https://www.logting.fo/documents/23197" />
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2009/73">
        <div type="questioner">
          <head rend="bold">
            <persName>Høgni Hoydal<lb /><roleName>løgtingsmaður</roleName></persName>
          </head>
        </div>
        <space type="vertical" />
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical" />
        <div type="question-title">
          <head rend="bold">Fyrispurningur um løggilding av føroyskum sjúkrarøktarfrøðingum, settur, Helenu Dam á Neystabø, landsstýriskvinnu, (at svara skrivliga eftir TS § 52a)</head>
        </div>
        <space type="vertical" />
        <div type="question-list">
          <list type="ordered">
            <item xml:id="q1" type="question-item">
              <s>Hvør er orsøkin til, at føroyskir sjúkrarøktarfrøðingar, í summum førum, hava trupulleikar við at at fáa sína útbúgving góðkenda, tá tey søkja sær arbeiði í ES- londum?</s>
            </item>
            <item xml:id="q2" type="question-item">
              <s>Hvørji stig ætlar landsstýriskvinnan at taka til tess at tryggja føroyskt útbúnum sjúkrarøktarfrøðingum, at løggildingin av teirra útbúgving gevur teimum veruliga formliga viðurkenning, eisini í øðrum ES-londum enn Danmark?</s>
            </item>
          </list>
        </div>
        <space />
        <div type="background">
          <head rend="bold">Viðmerkingar:</head>
          <p>
            <s>Í seinastuni havi eg frætt frá fleiri føroyskum sjúkrarøktarfrøðingum, at tey hava havt trupulleikar við at fáa sína útbúgving góðkenda, tá tey søkja arbeiði í ES-londum.</s>
          </p>
          <p>
            <s>Sambært løgtingslóg nr. 2 frá 22. januar 2003, § 3, um útbúgving av sjúkrarøktarfrøðingum skal "Útbúgvingin skipast soleiðis, at hon lýkur tær útbúgvingartreytir, sum settar verða í ES-londunum fyri løggilding sum sjúkrarøktarfrøðingur/sjúkrasystir."</s>
            <s>Víðari stendur í Stk. 2: "Eftir lokna útbúgving hava tey lesandi rætt til løggilding eftir teim reglum, sum ásettar eru í ríkislóggávu."</s>
          </p>
          <p>
            <s>Innihaldsliga er eingin ivi um, at føroyska útbúgvingin livir upp til fakligu krøvini.</s>
            <s>Okkara útbúgving við 240 ECTS-stigum (4 ársverk) hevur enntá eitt hægri støði enn tann danska við 210 ECTS-stigum ( 3½ ársverk).</s>
            <s>Eins og tann danska livir tann føroyska útbúgvingin upp til ES-direktivini um, hvørjar ástøðiligar og kliniskar partar útbúgvingin skal hava fyri at verða góðkend.</s>
            <s>Direktivini (80/155/EØF, 77/453/EØF og 89/595/EØF) skulu tryggja londunum sínámillum viðurkenning av útbúgvingini og geva sjúkrarøktarfrøðingum frítt at fara í øllum ES.</s>
          </p>
          <p>
            <s>Formliga er Føroyska sjúkrarøktarfrøðingafelagið limur í Dansk Sygeplejerråd.</s>
            <s>Og danska Sundhedsstyrelsen, sum hevur ábyrgdina av løggilding av heilsuútbúgvingum, hevur eisini formliga javnsett ta føroysku útbúgvingina við ta donsku.</s>
            <s>Hetta merkir, at føroyskir sjúkrarøktarfrøðingar fáa løggilding (autorisasjón) frá Sundhedsstyrelsen til at søkja størv og til at virka sum sjúkrarøktarfrøðingar innan heilsuverkið á jøvnum føti við teir donsku sjúkrarøktarfrøðingarnar.</s>
          </p>
          <p>
            <s>Hóast Føroyar ikki eru limur í ES, so er útbúgvingin hjá føroyskum sjúkrarøktarfrøðingum á einum so høgum støði, at tað, av røttum, bert átti at verið ein avgreiðsluspurningur, at vunnið føroyskum sjúkrarøktarfrøðingum altjóða góðkenning og viðurkenning.</s>
            <s>Tess meira undrunarvert er tað tí, at vit ikki langt síðani hava syrgt fyri, at beina slíkar formligar avmarkingar av vegnum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, tann <date when="2010-02-08">8. februar 2010</date></hi>
            </dateline>
            <signed rend="center">
              <persName>Høgni Hoydal</persName>
            </signed>
          </closer>
        </div>
      </div>
    </body>
  </text>
</TEI>