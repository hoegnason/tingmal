<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>Rættartrygd hjá børnum og foreldrum í sambandi við ættleiðingarmál</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-10"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Bjørt Samuelsen</persName>
            <roleName>løgtingskvinna og rættarnevndarlimur</roleName>
          </author>
          <ref target="https://www.logting.fo/documents/23287"/>
          <note type="source_format">PDF document, machine-readable text</note>
          <date when="2010-06-18"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="question" corresp="https://tingdata.fo/52a-fyrispurningur/2009/114">
        <div type="questioner">
          <head rend="bold">
            <persName>Bjørt Samuelsen<lb/><roleName>løgtingskvinna og rættarnevndarlimur</roleName></persName>
          </head>
        </div>
        <space type="vertical"/>
        <div>
          <head rend="bold">Fyrispurningur eftir Tingskipanini § 52a</head>
        </div>
        <space type="vertical"/>
        <div type="question-title">
          <head rend="bold">Fyrispurningur um rættartrygd hjá børnum og foreldrum í sambandi við ættleiðingarmál, settur Anniku Olsen, landsstýriskvinnu í rættarmálum, (at svara skrivliga eftir TS § 52a)</head>
        </div>
        <space type="vertical"/>
        <div type="question-list">
          <list type="ordered">
            <item xml:id="q1" type="question-item">
              <s xml:id="g5beilmdly">Virka reglurnar og mannagongdirnar í samband við ættleiðing í Føroyum nóg væl, tá eitt mál kann koma so langt, at eitt barn fyrst verður ættleitt til Føroya, fyri síðani at verða tikið frá familjuni stutt eftir?</s>
            </item>
            <item xml:id="q2" type="question-item">
              <s xml:id="m56ptvnykt">Kenna føroyskir myndugleikar seg fullvísar í, at tað í øllum lutum er barnsins besta, sum verður sett fremst, tá avgerð at flyta barn frá foreldrunum og úr Føroyum verður tikin?</s>
            </item>
            <item xml:id="q3" type="question-item">
              <s xml:id="zzugyfrhu7">Ber til í Føroyum at taka barn frá foreldrunum, uttan at føroyska barnaverndin er partur av málinum?</s>
            </item>
            <item xml:id="q4" type="question-item">
              <s xml:id="sbvkshw5v7">Um so er, eru ættleidd børn tá undir somu rættartrygdarskipan, sum onnur børn í Føroyum frá tí degi, tey búsetast her?</s>
            </item>
            <item xml:id="q5" type="question-item">
              <s xml:id="ddeakwkmjz">Hava føroysk ættleiðingarforeldur nóg góðan møguleika at føra fram síni sjónarmið og kæra avgerðir í málum av hesum slagi?</s>
            </item>
            <item xml:id="q6" type="question-item">
              <s xml:id="xrz3q7l2oa">Eru stig, sum kunnu takast, til tess at bøta um skipanina og binda fyri, so mál av hesum slag, ikki kunnu henda?</s>
            </item>
            <item xml:id="q7" type="question-item">
              <s xml:id="l7k6pl6bfl">Er grundleggjandi rættartrygdin hjá barni og foreldrum nóg væl vard, í máli sum hesum?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="vsi5y3ml35">Nógv hevur verið frammi um málið um Markus, sum er ættleiddur úr Etiopiu, men sum myndugleikarnir hava tikið frá foreldrunum og flutt av landinum.</s>
          </p>
          <p>
            <s xml:id="ll7htcxp6w">Málið um ættleidda dreingin er ein stórur sorgarleikur, og eitt mál av hesum slag, hevur nógvar síður.</s>
            <s xml:id="tuor4kgmub">Endamálið við spurningunum er ikki at viðgera eitt persónsmál, men at taka fram fleiri prinsipiellar spurningar, sum málið hevur reist.</s>
          </p>
          <p>
            <s xml:id="tml2wyzqee">Tá eitt barn í Føroyum, eftir myndugleikans boðum, verður tikið frá familjuni og flutt av landinum, er talan um eina heilt óvanliga avgerð, við sera ógvisligari avleiðing fyri bæði barn og foreldur.</s>
            <s xml:id="rhahlxsdnz">Spurningur eigur at verða settur við, hvørt ættleiðingarskipanin virkar nóg væl, tá mál sum hetta kann koma fyri.</s>
          </p>
          <p>
            <s xml:id="zq5xu7skc7">Familjurættur er danskt málsøki og tað er Ríkisumboðið, sum umsitur ættleiðingarmál.</s>
            <s xml:id="n57eftzrf3">Men spyrjarin vil fáa fram, á hvønn hátt føroyskir myndugleikar tryggja sær, at ættleiðingarskipanin, soleiðis sum hon virkar í Føroyum, er so góð, sum til ber, og at full rættartrygd er galdandi fyri bæði børn og foreldur í málum sum hesum.</s>
          </p>
          <p>
            <s xml:id="vqwb5sgppq">Yvirskipað má verða tikið sum givið, at ættleiðingarmyndugleikarnir tryggja sær allar neyðugar upplýsingar, sum eru grundarlagið undir foreldragóðkenningini, áðrenn foreldur fáa loyvi at fara til fjarskotin lond eftir einum barni.</s>
            <s xml:id="mmqbvne3ub">Takast má eisini sum givið, at tá eitt ættleitt barn er komið inn í eina familju og hevur knýtt seg til tey, sum eru rundanum tað, so eru tað einans orsøkir, ið eru at fata sum barnaverndarmál, ið kunnu hava við sær, at barnið verður tikið frá foreldrunum aftur.</s>
          </p>
          <p>
            <s xml:id="oijozfqzhn">Í málum, har fyrisitingarligar og endaligar avgerðir verða tiknar, ið hava so álvarsamar og víðfevndar menniskjaligar avleiðingar, og har avgerðin verður tikin við ógvuliga stuttum skotbrái, er neyðugt, at føroysku myndugleikarnir kunnu veita trygd fyri fullgóðari rættartrygd fyri børn og foreldur.</s>
          </p>
          <p>
            <s xml:id="lawcmfbcj6">Tí setir undirritaða hesar spurningar til landsstýriskvinnuna í lóga- og rættarmálum:</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <date when="2010-06-18">18. juni 2010</date></hi>
            </dateline>
            <signed rend="center">
              <persName>Bjørt Samuelsen</persName>
            </signed>
          </closer>
        </div>
      </div>
    </body>
  </text>
</TEI>