<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-32/2022: Ábyrgd av serskúlaflutningi</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-01"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName ref="https://tingdata.fo/person/rr73wcik">Jóhannis Joensen</persName>
            <roleName>løgtingsmaður</roleName>
          </author>
          <ref target="https://www.logting.fo/documents/53784"/>
          <note type="source_format">PDF document, machine-readable text</note>
          <date when="2022-09-14"/>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <front>
      <pb n="1"/>
      <div type="boiler-plate-title">
        <head type="main" rend="center">Skrivligur fyrispurningur</head>
        <head type="sub" rend="center">eftir § 52a í Tingskipanini</head>
      </div>
    </front>
    <body>
      <div type="question" corresp="https://tingdata.fo/52a-fyrispurningur/2022/32">
        <div type="questioner">
          <head>Spyrjari: </head>
          <persName ref="https://tingdata.fo/person/rr73wcik">Jóhannis Joensen, <roleName>løgtingsmaður</roleName></persName>
        </div>
        <div type="respondent">
          <head>Svarari: </head>
          <persName ref="https://tingdata.fo/person/d2canfar">Jenis av Rana, <roleName>landsstýrismaður í uttanríkis- og mentamálum</roleName></persName>
        </div>
        <div type="subject">
          <head>Evni: </head>Ábyrgd av serskúlaflutningi</div>
        <space/>
        <div type="question-list">
          <head>Spurningar: </head>
          <list type="ordered">
            <item xml:id="q1" type="question-item">
                <s xml:id="ustrvosj7z">Kann landsstýrismaðurin greiða frá, hvørjar flutningstænastur kommunustýrið skal seta í verk fyri at lúka kravið í serskúlalógini um at bera kostnaðin av næmingaflutninginum?</s>
            </item>
            <item xml:id="q2" type="question-item">
                <s xml:id="ekbrr6vc7f">Hvør myndugleiki skal ávikavist skipa fyri og gjalda fyri næmingaflutning í teimum førum, har næmingurin hevur so serligan tørv, at næmingurin ikki kann ferðast saman við øðrum, t.d. við Bygdaleiðum ella aðrari busstænastu?</s>
            </item>
            <item xml:id="q3" type="question-item">
                <s xml:id="vdptyolcmo">Ætlar landsstýrismaðurin at taka stig til eina meira samhaldsfasta flutningstænastu, har landið átekur sær næmingaflutningin á serskúlaøkinum?</s>
            </item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="snjvhzd4ib">Serskúlalógin (ll. nr. 50 frá 9. mai 2005 um serskúla, sum broytt við løgtingslóg nr. 47 frá 6. mai 2016) ásetir í § 11, stk. 3, at kommunustýrið skal bera kostnaðin av næmingaflutninginum í og úr skúla.</s>
            <s xml:id="pj5pnea25u">Hetta skal sum skilst gerast eftir somu reglum sum eftir fólkaskúlalógini.</s>
          </p>
          <p>
            <s xml:id="rydarmdgdx">Eftir § 33 í fólkaskúlalógini er yvirskipaða kravið, at kommunustýrið skal skipa fyri flutningi millum skúlar og heim ella nánd av heiminum av næmingum, sum ganga í skúla uttan fyri teirra egnu bústaðarkommunu.</s>
            <s xml:id="kbnhspcstb">Lógin ásetir eisini, at hendan flutningsskyldan kann vera lokin við at vísa næmingunum til almennar ferðslumiðlar ella við at samsýna teimum útreiðslur til egnan flutning.</s>
          </p>
          <p>
            <s xml:id="ddekhgs5z2">Spyrjarin hevur fingið kunnleika til, at hendan skipan kann vera sera óheppin í einstøkum førum.</s>
            <s xml:id="aeqeajnuw6">Dømi eru um, at ein miðalstór kommuna má hava upp í tríggjar einstaklingafyriskipanir um næmingaflutning.</s>
            <s xml:id="j4w3adhtid">Orsøkin er tann einfalda, at næmingarnir hvør í sínum lagi hava so mikið serligan tørv, at teir ikki kunnu ferðast saman við øðrum.</s>
          </p>
          <p>
            <s xml:id="ntzqyy6uwk">Tað er sjálvandi sera óheppið, um kommunur kenna seg noyddar at skipa fyri slíkum næmingaflutningi, ið at síggja til liggur væl uttanfyri ta ábyrgd, sum fólkaskúlalógin áleggur kommununum; men tað verður gjørt, tí eftir øllum at døma er ongin annar sum tekur um endan, tá ið tey nærmastu ikki hava umstøður ella møguleika at átaka sær flutningin.</s>
            <s xml:id="futgz2ykh7">Spurningurin er, um tað skal vera uppgávan hjá einari kommunu - og ikki ein landsuppgáva - at hava einstaklingafyriskipanir, tá ið tað kemur til næmingaflutning.</s>
            <s xml:id="v3ishhrjvv">Spurt verður tí um, hvussu lóggávan skal skiljast á hesum øki og hvørjar ætlanir landsstýrismaðurin hevur.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br/><date when="2022-09-14">14. september 2022</date></hi>
            </dateline>
            <signed rend="center">
              <persName ref="https://tingdata.fo/person/rr73wcik">Jóhannis Joensen</persName>
            </signed>
          </closer>
        </div>
      </div>
    </body>
  </text>
</TEI>