<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>52-111/2020: Fiskirættindi í bólki 3</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-05"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName ref="https://tingdata.fo/person/g3pyzg2r">Ingolf Sólheim Olsen</persName>
            <roleName/>
          </author>
          <ref target="https://www.logting.fo/documents/47304"/>
          <note type="source_format">PDF document, machine-readable text</note>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <front>
      <pb n="1"/>
      <div type="boiler-plate-title">
        <head type="main" rend="center">Skrivligur fyrispurningur</head>
        <head type="sub" rend="center">eftir § 52a í Tingskipanini</head>
      </div>
    </front>
    <body>
      <div type="question" corresp="https://tingdata.fo/52a-fyrispurningur/2020/111">
        <div type="questioner">
          <head>Spyrjari: </head>
          <persName ref="https://tingdata.fo/person/g3pyzg2r">Ingolf Sólheim Olsen, <roleName>løgtingsmaður</roleName></persName>
        </div>
        <div type="respondent">
          <head>Svarari: </head>
          <persName ref="https://tingdata.fo/person/lvnq7xic">Jacob Vestergaard, <roleName>landsstýrismaður í fiskivinnumálum</roleName></persName>
        </div>
        <div type="subject">
          <head>Evni: </head>Fiskirættindi í bólki 3</div>
        <space/>
        <div type="question-list">
          <head>Spurningar: </head>
          <list type="ordered">
            <item xml:id="q1" type="question-item">Hvørji skip hava veiðiloyvi í bólki 3 (í mars 2021)?</item>
            <item xml:id="q2" type="question-item">Hvørji skip høvdu hesi loyvi í 2009?</item>
            <item xml:id="q3" type="question-item">Hvør er søgan hjá tí einstaka veiðiloyvinum síðan 2009: a. Hvørji skip hava havt tey einstøku veiðiloyvini síðan 2009? b. Hvussu nógvir fiskidagar hava verið knýttir at teimum einstøku veiðiloyvunum hvørt árið síðan 2009?</item>
            <item xml:id="q4" type="question-item">Í hvørji løgtingslóg hevur <orgName>Løgtingið</orgName> samtykt, at óvirkin og tóm veiðiloyvi, ið hoyra til óvirkin skip, hava sama status sum virkin veiðiloyvi, sum hoyra til virkin skip, tá tað um rættindi ræður?</item>
            <item xml:id="q5" type="question-item">Hvørji saklig og viðkomandi atlit liggja til grund fyri at útluta fiskirættindi til tóm veiðiloyvi, sum hoyra til óvirkin skip?</item>
          </list>
        </div>
        <space/>
        <div type="background">
          <head rend="bold">Viðmerkingar:</head>
          <p>
            <s xml:id="nu6atus32r">Soleiðis sum <orgName>Fiskimálaráðið</orgName> hevur umsitið og fyrisitið fiskirættindi seinastu árini, so tykist tað at vera eitt endamál í sjálvum sær hjá feløgum at eiga skip (helst fleiri) við veiðiloyvi, sama um vinnuliga grundarlagið endaliga er vorðið avhendað øðrum.</s>
          </p>
          <p>
            <s xml:id="dpsabek73d">Tóm veiðiloyvi og óvirkin skip hava seinastu árini virkað sum móttøku- og steðgistað av fiskirættindum, sum landsstýrismaðurin útlutar, men við tí endamáli, at hesi verða víðari-umsettt til onnur at gagnnýta.</s>
          </p>
          <p>
            <s xml:id="ohetpwgoph">Í hesum førinum verður hildið fast um hesa fyrisiting, hóast fleiri av virknu feløgunum í bólkinum - bólki 3 - stríðast við at flóta omaná fíggjarliga.</s>
            <s xml:id="ehj2yn7ja3">Ein trupulleiki við hesi fyrisiting er, at trupult er at fáa eyga á, í hvørji lóg ella í hvørjum meginreglum hesin leistur er vorðin grundfestur.</s>
          </p>
          <p>
            <s xml:id="umd4ocnvtu">Hvørki <title type="regulation">veiðiloyviskunngerðin frá 1993</title> ella <title type="law">lógin um vinnuligan fiskiskap frá 1994</title> er galdandi, men einki í nýggju lógunum frá 2017 og 2019 bendir á, at meginreglurnar fyri at fyriskipa skynsama nýtslu av veiðirættindum, sum eru tøk uttan fyri landleiðirnar, ikki eru galdandi.</s>
            <s xml:id="lgwxajrrrs">Í veiðiloyviskunngerðunum frá bæði 1987 (<title type="regulation">kunngerð nr. 35 frá 5. mai 1987</title>) og 1993 (<title type="regulation">kunngerð nr. 54 frá 26. mars 1993</title>) varð staðfest, at endamálið við veiðiloyvum var ávikavist at:</s>
          </p>
          <ul>
            <li>fyriskipa veiðiorkuna og harvið veiðitrýstið á fiskastovnarnar á landleiðunum</li>
            <li>og at loyva skynsama nýtslu av teimum veiðirættindum, sum eru tøk uttan fyri landleiðirnar</li>
          </ul>
          <p>
            <s xml:id="lmqqsrd65v">§ 29, stk. 2 í upprunalógini ásetti: <lb/>Í fyrsta umfari verður ikki kvota ella kvotapartur tillutaður fiskifari, sum ikki er í vinnu ella møguliga ikki fer í vinnu fyribils.</s>
            <s xml:id="ahmryqsqai">Er vissa fyri, at farið kemur í vinnu rímiligan part av fyrsta fiskiári, útskrivar landsstýrið kvotabrev.</s>
            <s xml:id="ca6pv6kck7">Kvota ella partar av kvotu soleiðis ónýtt fellur til hini førini í avvarðandi høvuðsbólki.</s>
            <s xml:id="ej37wrfyt3">Henda regla ávirkar ikki fríu umsetiligheitina smb. § 16 annars, tá kvotabrev endaliga er útskrivað.</s>
          </p>
          <p>
            <s xml:id="z7vg76povu">Tað kann vera ivasamt, nær upprunaliga ætlanin við óvirknum rættindum mótvegis virknum rættindum er snarað 180 stig.</s>
          </p>
          <p>
            <s xml:id="pmj65zzgef">Nú verða áður tømd veiðiloyvi aftur gjørd virkin í eini skipan við umsetiligum rættindum.</s>
            <s xml:id="qmvgjblxwh">Tømd veiðiloyvi og løgd skip verða javnsett við virkin feløg og skip.</s>
            <s xml:id="eybmdnl23c">Hesi kunnu nú seljast til onnur hesa ferð við støði í vinnuliga óvirknum veiðiloyvum.</s>
          </p>
          <p>
            <s xml:id="djrfluq5i3">Tað kann eisini vera ivasamt, um hetta er í samsvari við upprunaligu meginreglurnar um skynsama nýtslu av tøkum rættindum.</s>
          </p>
        </div>
        <div type="signature">
          <closer>
            <dateline>
              <hi class="signature-date" rend="bold center">
                <name type="place">Á Løgtingi</name>, <br/><date when="2021-03-26">26. mars 2021</date></hi>
            </dateline>
            <signed rend="center">
              <persName ref="https://tingdata.fo/person/g3pyzg2r">Ingolf S. Olsen</persName>
            </signed>
          </closer>
        </div>
      </div>
    </body>
  </text>
</TEI>