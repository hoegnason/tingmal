<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>FG-002/2012: Frágreiðing sambært § 51, stk. 4 í Tingskipanini um fiskivinnupolitikk</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-16"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Jacob Vestergaard</persName>
            <roleName>landsstýrismaður</roleName>
          </author>
          <ref target="https://www.logting.fo/documents/30793"/>
          <note type="source_format">PDF document, machine-readable text</note>
          <date when="2012-11-28">28.11.2012</date>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="report">
        <pb n="1"/>
        <div>
            <seg>Harra formaður</seg>
            <p>
                <s xml:id="vnny32iwai">Sum landsstýrismaður í fiskivinnumálum leggi eg við hesum fram “<hi rend="italic">Fiskivinnulóggávan – endurskoðan og nýskipanir</hi>” sum upplegg til aðalorðaskifti í Løgtinginum.</s>
            </p>
            <p>
                <s xml:id="mc2c54mcoj">Eg skal beinanvegin siga, at frágreiðingin ikki hevur ítøkilig tilmæli ella loysnir.</s>
                <s xml:id="dpq4yfeqar">Frágreiðingin er meiri ætlað sum upplegg til orðaskifti, sum kann geva íkast til arbeiðið við nýggjari fiskivinnulóg.</s>
            </p>
            <p>
                <s xml:id="zvbnh3du7g">Ætlanin við tí arbeiðinum er at dagføra og einfaldgera fiskivinnulóggávuna, umframt at gera tær nýskipanir í regluverkinum fyri fiskivinnuna, sum samgongan hevur sett sær fyri.</s>
                <s xml:id="ppp3bt4ynz">Miðað verður eftir at leggja eitt uppskot um nýggja fiskivinnulóg fyri Løgtingið í hesi tingsetuni.</s>
            </p>
        </div>
        <div>
            <p>
                <s xml:id="jm7ehcekpy">Tørvurin á at endurskoða fiskivinnulóggávuna hevur verið eyðsýndur í nógv ár.</s>
                <s xml:id="g3cfxuwwzf">Lógin um vinnuligan fiskiskap hevur 18 ár á baki.</s>
                <s xml:id="ijkivpk4qs">Lógin er broytt fleiri ferðir.</s>
                <s xml:id="ykiha3sjam">Nógvar smærri - og eisini víðgongdar - broytingar hesi árini hava gjørt, at lóggávan á fleiri økjum er ógreið og fløkt.</s>
            </p>
            <p>
                <s xml:id="qbevg3kjjv">Royndir hava fyrr verið gjørdar at gera nakað við lóggávuna hjá høvuðsvinnuni, tó uttan at tað hevur borið á mál.</s>
            </p>
        </div>
        <div>
            <p>
                <s xml:id="y4siohz4mq"><hi rend="bold">Grundreglan</hi> í øllum fyriskipanum í fiskivinnuni er, at fiskiríkidømið er ogn Føroya fólks.</s>
                <s xml:id="cyq5s6b3en">Løgtingið og landsstýrið umsita fiskatilfeingið vegna Føroya fólk.</s>
                <s xml:id="fmdamypadx">Løgtingið og landsstýrið skipa gagnnýtsluna av tilfeinginum við lógum og kunngerðum, sum seta fortreytirnar og treytirnar fyri fiskiskapinum.</s>
                <s xml:id="b6nzjnlvhr">Rætturin at fiska er ikki privatur ognarrættur, men ein brúksrættur.</s>
            </p>
            <p>
                <!-- TODO: fix bullet points etc... -->
                <seg>Ein góð skipan av fiskivinnuni er ein skipan sum:
                <lb/>
                • tryggjar, at vit ikki taka meira úr stovnunum, enn teir tola
                <lb/>
                • eggjar til skynsaman rakstur, virðisskapan og produktivitet
                <lb/>
                • tryggjar, at ein partur av úrtøkuni úr felags fiskatilfeinginum kemur samfelagnum til góðar
                <lb/>
                • er greið og einføld at fyrisita</seg>
            </p>
        </div>
        <div>
            <p>
                <s xml:id="ekcbaxrkna">Fiskidagaskipanin ella aðrir mátar at regulera, er sum so ikki partur av tí arbeiði, sum er sett ígongd við at eftirhyggja lógarverkið.</s>
                <s xml:id="qi5xzgwnxd">Góð stovnsrøkt eigur at vera eitt stavnhald hjá myndugleikunum, og tí er tað alla tíðina neyðugt at hava eitt vakið eyga við teimum reguleringum, ið eru settar í verk.</s>
            </p>
            <p>
                <s xml:id="bmozlkncnj">Sum eg nevndi, so er ein góð skipan av fiskivinnuni ein skipan, ið kann vera við til at geva frægastu inntøkuna burtur úr tilfeinginum.</s>
            </p>
            <p>
                <s xml:id="gvs7jrymhh">Og her haldi eg, at tað eru nógv mál at taka upp.</s>
            </p>
            <p>
                <s xml:id="zap73xwm72"><hi rend="bold">Gildistíðin</hi> á fiskirættindunum er eitt mál, sum vit skulu taka støðu til.</s>
                <s xml:id="rk7w4iwoss">Ymiskar meiningar kunnu vera um gildistíðina, men líka mikið um fiskirættindini hava gildi í eitt, fimm, tíggju ella fimtan ár, so er tað altíð umráðandi, at politisku karmarnir í gildistíðini eggja til skynsaman rakstur, virðisskapan og produktivitet í gildistíðini.</s>
                <s xml:id="ndoyi65nl6">Vinnan skal hava møguleika at laga seg til tøku fiskimøguleikarnar, og hava skipanir, sum birta undir, at tilfeingið verður gagnnýtt sum frægast.</s>
            </p>
            <p>
                <s xml:id="aue4kmwfdg">Ein týðandi táttur í fiskivinnupolitikkinum er, <hi rend="bold">hvussu landið býtir út fiskirættindi</hi>.</s>
                <s xml:id="jvliwva7i6">Verandi skipan dúvar nógv upp á politiskar fyrisitingarligar avgerðir.</s>
                <s xml:id="m4l4vfkqn6">Tað er Løgtingið, ella landsstýrismaðurin við heimild frá løgtinginum, ið ger av, hvussu fiskirættindini verða býtt.</s>
            </p>
            <p>
                <s xml:id="mkwaxrej3h">Summi mæla til, at fiskirættindini verða seld á uppboðssølu ella onkrum slagi av almennum útboði.</s>
                <s xml:id="hooyvezi4k">Sjálvur ivist eg í, um uppboðssøla er gongd leið.</s>
            </p>
            <p>
                <!-- TODO: fix this... -->
                <seg>Ikki tí.</seg>
                <s xml:id="y735jlenbt">Verandi leistur er ikki lýtaleysur.</s>
                <s xml:id="mjxl73735o">Og um hann skal brúkast frameftir, eigur ein komandi fiskivinnulóggáva at siga okkurt um, hvørjar meginreglur skulu leggjast til grund fyri býtinum, og hvørji høvuðsatlit skulu takast, tá býtt verður.</s>
                <s xml:id="wrpos3ptwl">Tá er eisini t.d. gjørligt at eftirkanna, um landsstýrismaður og fyrisiting hevur hildið seg til teir karmar, sum lógin ásetir.</s>
            </p>
            <p>
                <s xml:id="mt3oscdoxz">Atgongdin til at reka fiskiskap er avmarkað.</s>
                <s xml:id="iukhxvlll3">Undir góðum umstøðum er møguleiki hjá loyvishavarum at fáa eitt óvanliga stórt avkast í mun til aðrar vinnur.</s>
                <s xml:id="ukhug7ewtu">Hetta seravkastið hevur elvt til kjak, um tað er rímiligt og rættvíst, at nøkur fáa møguleika at fáa ein óvanligan vinning burtur úr einum tilfeingi, sum alt samfelagið eigur.</s>
            </p>
            <p>
                <s xml:id="w3jeqyumft">Í kjalarvørrinum av hesum er hugtakið <hi rend="bold">tilfeingisskattur ella –gjald</hi> komið á breddan.</s>
                <s xml:id="i7ytltr535">Og tað er eisini ein partur av tí arbeiði, sum nú er í gongd.</s>
            </p>
            <p>
                <s xml:id="ks5ssccnlv">Slíkar skipanir kunnu setast saman upp á nógvar mátar.</s>
                <s xml:id="ihi3htu6jl">Men tað, sum nú verður umhugsað, er at gera uppskot til eina skipan, ið er skorin eftir íslendska leistinum.</s>
                <s xml:id="yxaimet5tl">Tað vil siga ein skipan við sonevndum yvirskotsgrundaðum gjaldi.</s>
                <s xml:id="lbt6cvxx36">Eftir hesum eru tað t.d. bert tey skip ella feløg, sum geva yvirskot, sum gjalda.</s>
            </p>
            <p>
                <s xml:id="ezdhjnjmy6">Fyritreytin fyri yvirhøvur at tosa um tilfeingisgjøld er, at ein tilfeingisrenta er til staðar, t.v.s. at fiskiskapurin veruliga kastar nakað av sær.</s>
            </p>
            <p>
                <s xml:id="va5uha5y2v">Ein liður í hesum er, at <hi rend="bold">greiður ræðisrættur</hi> er knýttur at veiðiloyvum, fiskidøgum og kvotum.</s>
                <s xml:id="chmykhbcvx">Rætturin til at reka fiskiskap skal vera dyggur og tryggur fyri loyvishavaran.</s>
                <s xml:id="qnwrm32uum">Tað, sum hevur týdning er, at vinnan og einstaki loyvishavarin í gildistíðini hevur møguleikar – og frælsi – at leggja sína veiðu til rættis og laga sítt virksemi til tøkar veiðimøguleikar.</s>
                <s xml:id="gwvyvjjtpx">Her haldi eg, at ein komandi fiskivinnulóggáva skal vera ein vinnulóggáva, sum leggur dent á at geva vinnuni karmar, sum birta undir, at samfelagið fær frægastu inntøkuna burtur úr tilfeinginum, og sum birta undir, at raksturin í øllum flotanum verður so effektivur sum gjørligt.</s>
            </p>
            <p>
                <s xml:id="qml35ms2sp"><hi rend="bold">Umsetiligheit</hi> og frælsi at keypa og selja fiskirættindi kann skunda undir, at tilfeingið verður gagnnýtt burðardygt búskaparliga.</s>
            </p>
            <p>
                <s xml:id="eg7twthm7w">Fríari umsetiligheit kann vera eitt amboð at skunda undir tillagingar í heimaflotanum.</s>
                <s xml:id="u6lezkhpjw">Hetta kann gerast við at taka burtur lógarásetingar, sum avmarka flyting av veiðiloyvum og avhending av fiskidøgum.</s>
            </p>
            <p>
                <s xml:id="a5do2gew6v">Í verandi lóg eru nógvar avmarkingar fyri umsetiligheitina í tí partinum av flotanum, ið er undir fiskidagaskipan í føroyskum sjógvi.</s>
                <s xml:id="pbmrp367yj">Fyri annan fiskiskap er umsetiligheitin rúmari, og lógarásettu avmarkingarnar fáar.</s>
                <s xml:id="r5yukcdlzt">Og í hesum pørtunum av flotanum t.d. hjá nótaflotanum og hjá flakatrolarunum hava vit sæð, at reiðaríini hava lagað virksemi og íløgur til tøkar møguleikar.</s>
            </p>
            <p>
                <s xml:id="kzfmapyigo">Flotin virkar undir ymiskum fyritreytum og krøvum.</s>
                <s xml:id="zjlrc4dw3s">Reguleringin er ymisk, fiskasløgini eru ymisk, reiðskapurin er ymiskur og skipastøddin er ymisk.</s>
                <s xml:id="k42chvn2vm">Hesin ymiskleiki kann vera ein grund til at skipa flotan í atskildar <hi rend="bold">bólkar</hi>.</s>
                <s xml:id="sodjova5pj">Innan fyri hvønn bólk skal so vera møguligt hjá loyvishavarum við samanleggingum av rættindum at laga seg til skynsaman rakstur.</s>
            </p>
            <p>
                <s xml:id="mldcswoss6">Sum er, er tað bert í fiskiskapinum eftir botnfiski í føroyskum sjógvi, at bólkar eru ásettir við lóg, og at talið av veiðiloyvum í hesum bólkum er fryst fast.</s>
                <s xml:id="e4nbbfwsb7">Fyri restina av føroyska fiskiflotanum eru ongar líknandi ásetingar í sjálvari lógini.</s>
                <s xml:id="vyuyoa7gyn">Spurningurin er, um allur flotin skal bólkast við lóg eftir sama leisti sum heimaflotin.</s>
            </p>
            <p>
                <s xml:id="inml5ejllq">Útróðrarflotin virkar undir øðrvísi rakstrarligum fyritreytum enn tey størru skipini, og eigur tí at vera fyri seg og hildin uttan fyri alla umsetiligheit og aðrar marknaðarligar skipanir.</s>
            </p>
            <p>
                <s xml:id="imxsgtta52"><hi rend="bold">Atgongd til fígging og váðafúsan kapital</hi> er treyt fyri íløgum, vøkstri og virðiskapan í fiskivinnuni og samfelagnum.</s>
                <s xml:id="sjynrlhki5">Fyritreytin fyri, at kapitalur yvirhøvur leitar sær í fiskiflotan er er, at lønsemi er, og at útlit eisini eru fyri lønsemi frameftir.</s>
                <s xml:id="l3czuf5tx4">Tí hevur tað týdning, at politisku karmarnir eru góðir og støðufastir og birta undir lønsemi og virkisføri í vinnuni.</s>
            </p>
            <p>
                <s xml:id="fxcttedvu5">Útlendskur eigaraskapur og fígging er í onkrum feløgum, sum eiga fiskifar undir føroyskum flaggi.</s>
                <s xml:id="ewrpcz6k6q">Atgongd til útlendskan kapital kann vera gagnlig fyri fiskiflotan bæði í sambandi við íløgur í nýtt virksemi, og tí tað ofta ber við sær nýggja vitan um virking, sølu og marknaðir, sum kann vera grundarlag undir øktum virksemi og inntøkum í vinnuni.</s>
            </p>
            <p>
                <s xml:id="lfnke4dodb">Hinvegin kann útlendskur eigaraskapur og kapitalur gera, at ræðið á fiskiflotanum verður flutttil útlandið, og at strategiskar avgerðir og virksemi, knýtt at vinnuni, verður flutt av landinum.</s>
            </p>
            <p>
                <s xml:id="bqbddqp3wl">Verandi reglur byggja nógv á eigarapart, nevndarsamanseting og avgerðarrætt í felagnum, sum eigur fiskiskipið.</s>
                <s xml:id="pwtn5fxoxv">Fyri at tryggja, at avkastið og sum mest av virðisskapanini kemur føroyska samfelagnum til góðar, ber eisini til at leggja treytir á sjálvt virksemið.</s>
                <s xml:id="suhvnp4cm2">Eitt nú at seta krav um, at veiðan heilt ella partvíst skal landast í Føroyum, og at manningin heilt ella partvíst skal hava fastan bústað í Føroyum.</s>
            </p>
            <p>
                <s xml:id="lbqe2ne4p5">Eitt amboð, sum kann føra okkum fram móti burðardyggum fiskiskapi eru umsitingarætlanir (management plan).</s>            
                <s xml:id="uowvhthzoy">Slíkar ætlanir kunnu gerast upp á fleiri mátar.</s>
                <s xml:id="muf4rpyoyg">Men yvirskipaða endamálið eigur at vera at halda fiskiskapin innan fyri burðardyggar karmar, og at karmarnir hjá vinnuni eru stabilir.</s>
                <s xml:id="m5byzwog2b">Við eini umsitingarætlan eigur tað t.d. ikki at vera neyðugt at stilla skipanirnar á hvørjum ári.</s>
            </p>
            <p>
                <s xml:id="q5brdgdwdi">Sum stýringsamboð leggja umsitingarætlanir tí upp til øðrvísi mannagongdir enn tær, vit kenna í dag - eitt nú í sambandi við áseting av fiskidøgum.</s>
                <s xml:id="a2rs73bhv3">Hetta reisir eisini spurningar um, hvønn leiklut Løgtingið, landsstýrismaðurin, vinnan og onnur avvarðandi hava í avgerðartilgongdini í fiskivinnumálum yvirhøvur.</s>
                <s xml:id="w42eu5eui3">Tað eru t.d. nógv, ið seta spurnartekin við, um tað er rætt, at Løgtingið á hvørjum ári skal áseta fiskidagatal.</s>
            </p>
            <p>
                <s xml:id="elqbujglmg">Umframt hetta, sum eg her havi verið inni á, eiga vit eisini at umrøða, um brúksskylda skal vera á fiskirættindum.</s>
                <s xml:id="lupuyoagud">Harafturat eiga vit at hyggja at reglunum um virking umborð, avreiðing uttanlands og kravið um, at fiskur skal um eina uppboðssølu.</s>
            </p>
            <p>
                <seg>Harra formaður</seg>
            </p>
            <p>
                <s xml:id="ifvoubz4fe">Sum eg nevndi, arbeiði eg í løtuni við at gera eitt uppskot um endurskoðaða lóggávu fyri høvuðsvinnuna.</s>
                <s xml:id="apys7movxt">Hetta uppskot verður ætlandi lagt fyri Løgtingið í hesari tingsetuni.</s>
            </p>
            <p>
                <s xml:id="uwnugdcayk">Við hesum orðum vóni eg, at vit fáa eitt gott og framskygt orðaskifti um fiskivinnupolitikk, sum kann geva íkast og íblástur til lógararbeiðið.</s>
            </p>
        </div>
        <!-- TODO: add signatures etc... -->
      </div>
    </body>
  </text>
</TEI>