<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>FG-001/2010: Frágreiðing løgmans á ólavsøku 2010</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
                    <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents) and §27 (public debate) exceptions of the Faroese Copyright Act.</p>
                </availability>
                <date when="2025-11-09" />
            </publicationStmt>
            <notesStmt>
                <note />
            </notesStmt>
            <sourceDesc>
                <bibl type="parliamentary_document">
                    <publisher>Føroya Løgting</publisher>
                    <author>
                        <persName>Kaj Leo Holm Johannesen</persName>
                        <roleName>løgmaður</roleName>
                    </author>
                    <ref target="https://www.logting.fo/documents/25828" />
                    <note type="source_format">PDF document, machine-readable text</note>
                    <date when="2013-07-29">29. juli 2013</date>
                </bibl>
            </sourceDesc>
        </fileDesc>
        <encodingDesc>
            <editorialDecl>
                <correction>
                    <p statrt="medium">Manual correction of OCR/extraction errors identified during PDF text extraction.</p>
                </correction>
                <segmentation>
                    <p statrt="medium">Questions segmented according to the numbered structure in source document. Background text has been divided into paragraphs and sentences.</p>
                </segmentation>
            </editorialDecl>
        </encodingDesc>
    </teiHeader>
    <text>
        <body>
            <pb n="1" />
            <div type="report">
                <div type="chapter">
                    <head>Partur I</head>
                    <div>
                        <pb n="3" />
                        <head rend="bold">Røða løgmans</head>
                        <pb n="4" />
                        <pb n="5" />
                        <div>
                            <p>
                                <seg>
                                    <hi rend="bold">Harra formaður</hi>
                                </seg>
                            </p>
                            <p>
                                <s>Lat meg byrja við at seta ein spurning.</s>
                            </p>
                            <p>
                                <s>Hvat er tað týdningarmesta í lívinum?</s>
                            </p>
                            <p>
                                <s>Tá ið vit leita inn til sjálva kjarnuna av tí, sum hevur týdning, hvat finna vit so?</s>
                            </p>
                            <p>
                                <s>Tá ið fólk verða spurd um hetta, er tað serliga eitt afturvendandi svar.</s>
                                <seg>Tað týdningarmesta er..</seg>
                                <seg>familjan.</seg>
                                <note>
                                    <s>Tað týdningarmesta er familjan.</s>
                                </note>
                            </p>
                            <p>
                                <seg>***</seg>
                            </p>
                            <p>
                                <s>Hetta hevur eisini verið mítt svar, síðani eg fyrstu ferð helt á mínum dreingjum.</s>
                                <s>Og eg vænti, at øll foreldur, sum hava latið elalítlu hondina taka um fremstafingur kenna hetta aftur.</s>
                                <s>Tankarnir reika til framtíðina hjá hesum lítla, óskrivaða blaðnum.</s>
                            </p>
                            <p>
                                <s>Tí við føðingini føðist eisini brennandi ynskið um at geva barninum alt tað besta.</s>
                                <s>Góð barnaár, góðar møguleikar at mennast og læra.</s>
                                <s>Møguleikar at fara til arbeiðis, skapa, forvinna.</s>
                                <s>At fáa sær familju.</s>
                            </p>
                            <p>
                                <s>Øll foreldur munnu eisini kenna ynskið um at spenna eitt trygdarnet út, sum loftar, tá ið lívið verður hart.</s>
                                <s>Vit ynskja barninum bestu kor og góðar fortreytir alt lívið.</s>
                            </p>
                            <p>
                                <s>At gera hesi ynskini til veruleika er tað, politikkur eigur at snúgva seg um.</s>
                                <s>Tíverri kámast hetta endamálið mangan.</s>
                                <s>Av partapolitiskum smákegli, erni og yvirskriftum.</s>
                            </p>
                            <p>
                                <s>Men um vit aftur her leita inn til sjálva kjarnuna, so snýr politikkur seg um lív og menniskju.</s>
                                <s>At tryggja karmarnar, so ynskini hjá foreldrunum á føðideildini kunnu gerast veruleiki.</s>
                            </p>
                            <p>
                                <s>Og tí hava vit lagt okkum eftir at stuðla familjunum.</s>
                                <s>At muna í gerandisdegnum.</s>
                            </p>
                            <p>
                                <s>Tí øll vinna, tá ið pengarnir koma út til familjurnar heldur enn at savnast á fáum hondum.</s>
                                <seg>Hetta er orsøkin til:</seg>
                                <list rend="bullet">
                                    <item>at barnafamiljurnar hava fingið størri barnafrádrátt og longda barsilstíð.</item>
                                    <item>at familjur við tveimum arbeiðsmannainntøkum nú hava 13.000 krónur meira at liva fyri um árið eftir skattaminkingina til lág- og miðallønt.</item>
                                    <item>
                                        <s>Og at familjur, ið hava trong kor, hava fingið eitt familjuískoyti.</s>
                                    </item>
                                </list>
                                <note>
                                    <p>
                                        <s>Hetta er orsøkin til at barnafamiljurnar hava fingið størri barnafrádrátt og longda barsilstíð.</s>
                                        <s>Hetta er orsøkin til at familjur við tveimum arbeiðsmannainntøkum nú hava 13.000 krónur meira at liva fyri um árið eftir skattaminkingina til lág- og miðallønt.</s>
                                    </p>
                                </note>
                            </p>
                            <p>
                                <s>Tá ið familjurnar fáa størri part av ríkidøminum, brúka tær sínar pengar í Føroyum.</s>
                                <s>Tað hevur virkað til, at byggi-, handils- og tænastuvinnan blóma.</s>
                                <s>Og tað kemur aftur familjunum til góðar við fleiri arbeiðsplássum og fleiri tænastum.</s>
                            </p>
                            <p>
                                <s>Soleiðis vinna vit øll.</s>
                            </p>
                            <pb n="6" />
                            <p>
                                <s>Tað er gott.</s>
                                <s>Men vit mugu ansa eftir, at búskapurin ikki verður ov heitur.</s>
                                <s>Tað skal eisini vera arbeiði og familjuvælferð, tá ið tíðirnar versna.</s>
                            </p>
                            <p>
                                <s>Nú fara vit skjótt inn í eitt valár.</s>
                                <s>Vit vita, hvussu tað plagar at vera.</s>
                            </p>
                            <p>
                                <s>Men vit brynja okkum til verri tíðir við at halda somu, varnu kós.</s>
                            </p>
                            <p>
                                <s>Vit arvaðu ein landskassa, sum hevði havt hall seinastu átta árini.</s>
                                <s>Men síðani 2016 hava vit havt yvirskot.</s>
                            </p>
                            <p>
                                <s>Fyrstu trý árini í valskeiðnum hava vit tilsamans góða milliard í yvirskoti.</s>
                            </p>
                            <p>
                                <s>Og búskapurin er hartil støðugt meira sjálvberandi, tí vit hava fastfryst ríkisveitingina.</s>
                                <s>Tá ið búskapurin veksur, meðan ríkisveitingin stendur í stað, minkar týdningur hennara.</s>
                            </p>
                            <p>
                                <s>Men viðgongdin í løtuni er stór.</s>
                                <s>Búskaparvøkstur.</s>
                                <s>Fólkavøkstur.</s>
                                <s>Løntakaratal.</s>
                                <s>Stórur útflutningur.</s>
                                <s>Lítið arbeiðsloysi.</s>
                                <s>Og lág renta.</s>
                            </p>
                            <p>
                                <s>Hetta fer at hæsa av. Tí reka vit ein ansnan fíggjarpolitikk.</s>
                                <s>Vit flyta samfelagið framá, samstundis sum vit leggja til síðis til verri tíðir.</s>
                            </p>
                            <p>
                                <s>Við Búskapargrunninum fáa vit spart upp í góðum tíðum og harvið minkað um sveiggini í búskapinum, sum vit áður hava kent so meint.</s>
                            </p>
                            <p>
                                <s>Men fyri at stýra búskapinum mugu land og kommunur samstarva.</s>
                                <s>Samlaðu íløgurnar hjá landi, kommunum og vinnu eru í løtuni ov stórar.</s>
                                <s>Tað ger, at serliga byggivinnan dýrkar.</s>
                                <s>Tað rakar familjurnar.</s>
                                <s>Landið tekur ábyrgd, og vit ætla at drýggja komandi íløgur yvir fleiri ár.</s>
                                <s>Og kommunurnar áttu at gjørt tað sama.</s>
                                <s>Vit varða jú av somu familjum.</s>
                                <s>Tað má kunna bera til.</s>
                                <seg>Í felag.</seg>
                            </p>
                        </div>
                        <div>
                            <p>
                                <seg>
                                    <hi rend="bold">Harra formaður</hi>
                                </seg>
                            </p>
                            <p>
                                <s>Vit yvirtaka í dag familjurættin.</s>
                                <seg>Ábyrgdin er stór, tí økið snýr seg um foreldramyndugleika. Samveru. Hjúnaband. Hjúnaskilnað. Arv. Og ættleiðing.</seg>
                                <note>
                                    <s>Ábyrgdin er stór, tí økið snýr seg um foreldramyndugleika, samveru, hjúnaband, hjúnaskilnað, arv og ættleiðing.</s>
                                </note>
                                <s>Alt viðurskifti, sum ávirka familjulívið.</s>
                            </p>
                            <p>
                                <s>Tí familjur eru so ymiskar.</s>
                            </p>
                            <p>
                                <s>Um tit komu til hús við mær, høvdu tit upplivað mína familju – konuna og synir okkara.</s>
                                <s>Onkur vildi helst kallað okkum “eina kjarnufamilju”.</s>
                            </p>
                            <p>
                                <seg>Men..</seg>
                                <seg>hvat er í grundini ein kjarnufamilja?</seg>
                                <note>
                                    <s>Men hvat er í grundini ein kjarnufamilja?</s>
                                </note>
                            </p>
                            <pb n="7" />
                            <p>
                                <s>Eru familjur ikki eins ymiskar og fólkini, sum eru í teimum?</s>
                            </p>
                            <p>
                                <s>Sjálvur eri eg giftur.</s>
                                <s>Summi liva saman ógift, onnur eru støk, uppaftur onnur fráskild.</s>
                                <s>Nøkur hava mist makan.</s>
                            </p>
                            <p>
                                <s>Vit eiga tríggjar dreingir.</s>
                                <s>Summi eiga fleiri børn, summi færri og summi eingi.</s>
                                <s>Summi eru fosturforeldur, onnur fáa gávubørn, sum koma inn í lívið saman við makanum.</s>
                                <s>Summi ættleiða.</s>
                            </p>
                            <p>
                                <s>Nøkur børn hava mist foreldur, onnur gerast tvíbólað, tá ið foreldrini hvør í sínum lagi fáa nýggjar makar.</s>
                            </p>
                            <p>
                                <s>Men ein familja er ein familja.</s>
                                <s>Hon er kjarnueindin í samfelagnum, og hon er tað týdningarmesta hjá teimum, sum eru í henni.</s>
                            </p>
                            <p>
                                <s>Vit eiga at stuðla øllum familjum.</s>
                            </p>
                            <p>
                                <s>Tað gera vit eisini – nú.</s>
                                <s>Í Føroyum er nú rúm fyri øllum familjum.</s>
                            </p>
                            <p>
                                <s>Og nú vit yvirtaka familjurættin, gera vit sjálv av, hvussu karmarnir skulu skipast.</s>
                                <s>Nýggj ættleiðingarlóg er samtykt, og nú er ætlanin at smíða nýggja lóg um foreldramyndugleika og samveru.</s>
                                <s>Hetta eru eym – men neyðug – mál.</s>
                                <s>Tað er ein stór ábyrgd.</s>
                                <s>Men vit taka hana á okkum.</s>
                            </p>
                            <p>
                                <s>Heldur enn at dvølja í fortíðini føra vit samfelagið inn í nútíðina, so fortreytirnar skulu verða tær allarbestu – eisini í framtíðini.</s>
                            </p>
                            <p>
                                <s>Og síðani løgtingsvalið 2015 hava vit sæð eina støðuga gongd móti einum javnari, rúmligari og meiri modernaðum samfelagi.</s>
                            </p>
                            <p>
                                <s>Fyrraárið gleddi eg meg til, at vit á fyrsta sinni skuldu gerast 50.000 fólk.</s>
                                <s>Longu nú eru vit 51.000.</s>
                            </p>
                            <p>
                                <s>Hví?</s>
                            </p>
                            <p>
                                <s>Jú, størsta broytingin er, at vit vinna kappingina um fólkið.</s>
                                <s>Nettotilflytingin er metstór.</s>
                                <s>Eisini fleiri útlendingar velja Føroyar.</s>
                                <s>Okkara samfelag dregur, tí tað er nútímansgjørt.</s>
                            </p>
                            <p>
                                <s>Verandi vinnur blóma – og fleiri fólk merkir eisini fleiri hugskot; fleiri vinnuvegir, størri inntøkur.</s>
                                <s>Arbeiði er til allar hendur.</s>
                                <s>Men okkara familjuvinarligu átøk hava sanniliga eisini munað.</s>
                            </p>
                            <p>
                                <s>Stóri fólkavøksturin – serliga av ungum fólki – vísir, at tað var rætt at skipa fleiri útbúgvingar, fleiri lestrar- og lærupláss, bíligari ferðaseðlaprísir og hægri lestrarstuðul – eisini 12. mánaðin.</s>
                            </p>
                            <p>
                                <s>Men vit settu okkum eisini onnur mál.</s>
                                <s>Fyri summi tóktust tey veruleikafjar, tí onnur annaðhvørt ikki tordu ella ikki kláraðu at gera nakað við tey.</s>
                            </p>
                            <pb n="8" />
                            <p>
                                <s>Men vit rukku teimum, førdu Føroyar inn í nútíðina og brynja okkum til framtíðina.</s>
                                <s>Við broytingum í fiskivinnuni, alivinnuni, pensjónsøkinum og við skattaumleggingini hava vit tryggjað, at tað verður tryggari, liviligari og javnari í Føroyum.</s>
                            </p>
                            <p>
                                <s>Og hetta er ikki tikið úr leysum lofti.</s>
                            </p>
                            <p>
                                <s>Hagtøl hjá Hagstovuni vísa svart upp á hvítt, at vit liva í einum javnari samfelag.</s>
                            </p>
                            <p>
                                <s>Nýggjastu tølini eru frá 2016, og síðani tað hava fleiri átøk minkað enn meiri um ójavnan.</s>
                            </p>
                            <p>
                                <seg>***</seg>
                            </p>
                            <p>
                                <s>Hetta var eisini eitt av endamálunum við nýggju fiskivinnuskipanini: At býta tað, sum tilfeingið gevur, javnari og rættvísari.</s>
                            </p>
                            <p>
                                <s>Nú er sligið púra fast, at fiskiríkidømið er ogn Føroya fólks – ikki privat ogn.</s>
                                <s>Samstundis staðfestu vit, at fiskiríkidømið er grundarlagið undir okkara búskapi – og undir føroysku familjunum.</s>
                            </p>
                            <p>
                                <s>Verandi reiðarí hava fingið góðar treytir í nýggju skipanini, og vit fara uttan iva skjótt at síggja nýggjar íløgur.</s>
                                <s>Men menningarkvotur og uppboðssøla geva eisini øðrum møguleika at fáa atgongd til fiskivinnuna.</s>
                                <s>Endamálið er at fáa kapping um virðisøkingina úr livandi tilfeinginum.</s>
                                <s>Úr hesi kapping sprettur bæði nýggjur dynamikkur – og størri inntøkur til reiðarí, manningar og samfelag.</s>
                            </p>
                            <p>
                                <s>Næsta stig er at seta skipanina við veiðigjaldi í verk.</s>
                                <s>Tá fara tey, ið hava framíhjárætt til tilfeingið – og sum fáa ein eyka stóran vinning – at lata eitt sindur eyka til vælferðarsamfelagið.</s>
                                <s>Og veiðigjaldið fylgir gongdini í vinnuni.</s>
                                <s>Forvinnur tú einki, rindar tú einki.</s>
                                <s>Forvinnur tú lítið, rindar tú lítið.</s>
                                <s>Forvinnur tú nógv, rindar tú meiri.</s>
                            </p>
                            <p>
                                <seg>***</seg>
                            </p>
                            <p>
                                <s>Fiskivinnan og alivinnan eru ryggurin í vælferðarsamfelagnum.</s>
                                <s>Skapti og rindaði vinnan ikki so nógv, sum hon ger, vóru møguleikarnir hjá nýføðinginum nógv skerdir.</s>
                            </p>
                            <p>
                                <s>Men vit rinda øll eftir førimuni.</s>
                                <s>Og tað áliggur okkum at fáa hvørja krónu at røkka so langt sum gjørligt.</s>
                                <s>Júst tí var pensjónsnýskipanin so týdningarmikil, tí hon styrkir haldførið og framtíðartryggjar vælferðarsamfelagið.</s>
                            </p>
                            <p>
                                <s>Pensjónsnýskipanin tryggjar eisini øllum føroyingum eina góða pensjón.</s>
                            </p>
                            <p>
                                <s>Hon rindar meiri út og gevur størri frælsi.</s>
                            </p>
                            <pb n="9" />
                            <p>
                                <s>Í ár hækkaði útgjaldið úr Samhaldsfasta, men á nýggjárinum hækkar útgjaldið aftur, og tá hava allir verandi fólkapensjónistar fingið tilsamans túsund krónur afturat at liva fyri.</s>
                                <s>Um mánaðin.</s>
                                <s>Hvønn mánað.</s>
                                <s>Eftir skatt.</s>
                            </p>
                            <p>
                                <s>Pensjónsnýskipanin munar eisini væl hjá komandi pensjónistum við lágari ella miðal inntøku, tí tey fáa somuleiðis meira at liva fyri.</s>
                            </p>
                            <p>
                                <s>Pensjónsaldurin hækkar varisliga, og nýggja pensjónsskipanin letur fólk sjálvi áseta býtið millum arbeiðslívið og pensjónstilveruna.</s>
                            </p>
                            <p>
                                <s>Pensjónisturin, sum arbeiðir nógv, kann útseta pensjónina og afturfyri fáa hægri pensjón, tá ið hann seinni fer at arbeiða minni ella gevst heilt.</s>
                            </p>
                            <p>
                                <s>Pensjónisturin, sum vil arbeiða nakað, fer at hava meira eftir, nú arbeiðslønin verður munandi lagaligari mótroknað.</s>
                            </p>
                            <p>
                                <s>Pensjónisturin, sum ikki arbeiðir, fær sum øll onnur størri útgjald úr Samhaldsfasta.</s>
                            </p>
                            <p>
                                <s>Og tey, sum eru niðurslitin fyri pensjónsaldur, kunnu fara frá fyrr.</s>
                            </p>
                            <p>
                                <s>Skipanin er gjørd soleiðis, tí vit vita, at tað enn er siðvenja í Føroyum, at ættarliðini hjálpa hvør øðrum.</s>
                                <s>Pensjónistar gera eitt stórt, virðismikið arbeiði.</s>
                                <s>Tey ansa børnum, fara við og eftir teimum, gera døgurða og hýsa ungum familjum.</s>
                                <s>Tíbetur er tað framvegis soleiðis.</s>
                                <s>Hetta er føroysk mentan, hetta eru føroysk virði – og tað skal endurspeglast í okkara almennu skipan.</s>
                            </p>
                            <p>
                                <s>Og tí hevur tað eisini stóran samfelagsligan týdning, at pensjónistarnir hava frælsi at skipa sína pensjón eftir tørvi.</s>
                            </p>
                            <p>
                                <s>Tí støðurnar eru ymiskar.</s>
                            </p>
                            <p>
                                <s>Nøkur mugu gevast at arbeiða langt fyri tíð og gerast fyritíðarpensjónistar.</s>
                                <s>Teirra tilverugrundarlag er nú styrkt, millum annað við 1000 krónum afturat um mánaðin.</s>
                                <s>Tað er ikki annað enn rímiligt.</s>
                            </p>
                            <p>
                                <seg>***</seg>
                            </p>
                            <p>
                                <s>Tað er jú so skjótt, at heilsan kann fara at bila.</s>
                                <s>Vit eru ikki harrar yvir øllum.</s>
                            </p>
                            <p>
                                <s>Lívsins krongluta gøta førir okkum mangan hagar, vit ikki ætlaðu okkum.</s>
                                <s>Til dømis inn á sjúkrahúsini.</s>
                            </p>
                            <p>
                                <s>Dagliga eru nógvar familjur í sambandi við heilsuverkið um bæði smátt og stórt.</s>
                                <s>Pentur í smá, skurslað knø – ella álvarsamar skurðviðgerðir.</s>
                                <s>Vit brosa um barsilssongina og drýpa høvur um deyðssongina.</s>
                            </p>
                            <pb n="10" />
                            <p>
                                <s>Og tá ið vit hava stovnað familju, er óttin fyri, at okkurt ilt skal henda børnunum ella okkum foreldrum, ein støðugur fylgisveinur.</s>
                            </p>
                            <p>
                                <s>Tá er gott at vita, at vit hava eitt trygt heilsuverk, sum loftar okkum.</s>
                            </p>
                            <p>
                                <s>At vit nú hava savnað sjúkrahúsverkið undir einari felags leiðslu styrkir tað, og styrkta samskipanin kemur øllum til góðar.</s>
                            </p>
                            <p>
                                <s>Tað munar eisini, at fleiri átøk í okkara ætlan at menna sjúkrahúsverkið eru sett í verk.</s>
                            </p>
                            <p>
                                <s>Um 10 serlæknar hava tikið við føstum starvi, síðani vit stovnaðu serligu serlæknapuljuna.</s>
                                <s>Tað ger, at bíðilistarnir eru styttir.</s>
                                <s>Ein lungnalækni og fleiri psykiatarar eru settir, og pínuviðgerð fæst nú í Suðuroy.</s>
                            </p>
                            <p>
                                <s>At føroysk læknalesandi hava fingið framíhjárættindi til lestrarstørv í Føroyum fer sannlíkt at fáa fleiri teirra at starvast í okkara heilsuverki seinni.</s>
                            </p>
                            <p>
                                <s>Og eisini tænastur verða heimtiknar – borgarar við seinheilaskaða og mønuskaða fara at fáa endurvenjing á Klaksvíkar sjúkrahúsi.</s>
                            </p>
                            <p>
                                <s>Framvegis eru tó tøk at taka.</s>
                            </p>
                            <p>
                                <s>Játtanin til sjúkrahúsverkið er vaksin nógv seinastu árini, men kortini røkkur hon ikki.</s>
                                <s>Tað má loysast.</s>
                            </p>
                            <p>
                                <s>Hartil skulu uppgávurnar hjá sjúkrahúsunum býtast skynsamari, og felags visitasjón og bíðilisti skulu skipast.</s>
                            </p>
                            <p>
                                <s>Fyrsti liður í heilsuverkinum eru tó kommunulæknarnir, og teir eru nú vorðnir fleiri.</s>
                                <s>Tveir afturat í Suðurstreymoy, ein á Eiði og ein á Skálafjørðinum.</s>
                                <s>Komandi ár kemur ein afturat í Norðoyggjum, og tá verða 35 kommunulæknastørv samanlagt kring landið – tað er metnógv.</s>
                            </p>
                            <p>
                                <s>Hetta er alt týðandi partar av trygdarnetinum, sum vit spenna út undir familjunum.</s>
                            </p>
                            <p>
                                <s>Men áðrenn nakar kann fáa hjálp mugu virðini skapast.</s>
                            </p>
                            <p>
                                <s>Dugnaligar fyritøkur og íðin arbeiðsfólk skapa fíggjarliga grundarlagið, sum føroyska samfelagið stendur á.</s>
                            </p>
                            <p>
                                <s>Eins og børnini, ið fyrstu tíðina eru smá og trilvandi, men sum so vaksa bæði í vavi og viti, er alivinnan eftir fáum árum vaksin, so hon nú er fremsta útflutningsvinnan.</s>
                                <s>Við nýggju alilógini eru aliloyvini greiðari, og dentur er lagdur á, at vinnan skal virða náttúruna og ta vistfrøðiligu skipan, hon virkar í.</s>
                            </p>
                            <pb n="11" />
                            <p>
                                <s>Tráa vit ov nógv eftir løtuvinningi kemur tað aftur um brekku við sjúkum, felli og spiltari náttúru.</s>
                                <s>Her mugu vit læra av fortíðini.</s>
                            </p>
                            <p>
                                <s>Men menning skal vera møgulig, og nýggja lógin letur til dømis upp fyri aling á landi, frálandaaling og at ala millum annað tara og skeljar.</s>
                                <s>Og í Svínoy verður eitt nú loyvt at ala rognkelsi.</s>
                                <s>Hetta økir um virksemið innanlands.</s>
                            </p>
                            <p>
                                <s>Men eisini uttanlands eru batar.</s>
                                <s>Vit hava arbeitt miðvíst fyri, at alivinnan og aðrar útflutningsvinnur hava minst líka góða marknaðaratgongd sum kappingarneytarnir.</s>
                                <s>Og vit eru komin langt við arbeiðinum at betra um okkara handilsviðurskifti við Suður Korea, Japan, Kina, ES, Russland og Brasilia.</s>
                            </p>
                            <p>
                                <s>Hetta verður gott fyri vinnulívið, men eisini fyri føroyskar familjur, sum fáa bíligari vørur.</s>
                            </p>
                            <p>
                                <s>Vit samráðast eisini við íslendingar um at broyta Hoyvíkssáttmálan, tí samsvar má vera millum sáttmálan og fiskivinnulóggávuna um útlendskan ognarskap.</s>
                                <s>Hartil skal betri javnvág tryggjast í handlinum landanna millum.</s>
                            </p>
                            <p>
                                <s>Tað eru framvegis fiski- og alivinnan, sum skapa tað mesta.</s>
                                <s>Men umsetningurin og størvini í ferðavinnuni vaksa nú støðugt.</s>
                                <s>Fleiri útbúgva seg í ferðavinnu, og tann møguleikin er batnaður við ferðavinnuútbúgvingini í Vestmanna.</s>
                            </p>
                            <p>
                                <s>Fyrimunurin við ferðavinnuni er, at ferðafólk mangan søkja til tey støð, sum ikki hava fingið so stóran lut í búskaparvøkstrinum.</s>
                                <s>Og til ber at skipa ferðavinnutilboð – upplivingar, túrar og matstovur – allastaðni.</s>
                            </p>
                            <p>
                                <s>Og serliga matstovurnar – bæði tær smáu og tær altjóða viðurkendu – hava saman við ferðavinnuni veruliga tikið dik á seg.</s>
                                <s>Fyri ferðavinnuna er tað bara ein fyrimunur, at siðbundin føroyskur matur nú lættari kann seljast.</s>
                                <s>Eitt annað nýbrot hjá matstovu- og ferðavinnuni er, at vit ætla at broyta matstovulógina, so tað verður lættari at fara undir matstovuvinnu og skipa fyri tiltøkum.</s>
                            </p>
                            <p>
                                <s>Men ferðavinnan gevur eisini avbjóðingar.</s>
                                <s>Náttúran er viðbrekin og má verjast, og tað sama má okkara siðbundni liviháttur og rætturin at ganga í náttúruni.</s>
                            </p>
                            <p>
                                <s>Tí hoyra ferðavinnan og náttúruvernd saman.</s>
                                <s>Og nú kemur tiltrongda lógin, sum skal verja og varðveita náttúruna.</s>
                            </p>
                            <p>
                                <s>At hava náttúruna fyri eyga er eisini avgerandi, nú vit fara undir at seta fleiri vindmyllulundir upp.</s>
                                <s>Málið er, at komandi børn skulu arva eina reinari náttúru enn vit sjálvi gjørdu – bæði á fjalli og í fjøru.</s>
                            </p>
                            <pb n="12" />
                            <p>
                                <s>Longu um 7 ár skal helvtin av øllum sethúsum og bygningum hitast við grønari orku.</s>
                                <s>Hetta krevur nógv, og vit arbeiða í tveimum sporum: Vindmyllulundir verða í næstum settar upp í Suðuroy og á meginøkinum.</s>
                                <s>Hetta fer at trífalda vindorkumáttin.</s>
                            </p>
                            <p>
                                <s>Og samstundis mugu familjurnar fáast við í skiftið, bæði í mun til upphiting og ferðslu.</s>
                                <s>Longu nú er vorðið nógv bíligari at velja grøna orku.</s>
                            </p>
                            <p>
                                <s>Grøn orka snýr seg um at hugsa nýtt og gagnnýta tað, sum er okkum gudgivið.</s>
                            </p>
                            <p>
                                <s>Hetta sama ger seg galdandi í landbúnaðinum.</s>
                                <s>Vit skulu hugsa nýtt um tað, vit longu hava, og framleiða fleiri vørur; tað veri seg kjøt, mjólkarúrdráttir og grønmeti.</s>
                                <s>Verandi lendi skal gagnnýtast betur, og veltast skal upp úr nýggjum.</s>
                            </p>
                            <p>
                                <s>Og nógvar fyritøkur vilja velta upp úr nýggjum.</s>
                                <s>Tað er eitt glógvandi árræði í løtuni.</s>
                                <s>Síðan vit gjørdu tað lættari at stovna íverksetarafeløg, eru fleiri enn 420 nýggj vinnu- og íverksetarafeløg sett á stovn, meira enn eitt hvønn gerandisdag.</s>
                                <s>Vit vóna, at tey fáa ein lønandi rakstur og skapa arbeiðspláss kring landið.</s>
                            </p>
                        </div>
                        <div>
                            <p>
                                <seg>
                                    <hi rend="bold">Harra formaður</hi>
                                </seg>
                            </p>
                            <p>
                                <s>Familjurnar eru kjarnin í samfelagnum.</s>
                                <s>Og tað, sum eyðkennir eina góða familju – sama hvussu hon sær út – er samanhald.</s>
                                <s>At hvør hjálpir øðrum.</s>
                                <s>At sterkastu herðarnar bera tyngstu byrðarnar, men so hvørt, sum børnini vaksa, verður ábyrgd løgd á tey.</s>
                            </p>
                            <p>
                                <s>Hetta kunnu vit eisini flyta yvir á samfelagið.</s>
                                <s>Tí menningin er treytað av, at vit arbeiða saman.</s>
                                <s>Um vit ikki gera okkara skyldu, men bara krevja, fer skjótt at vanta í.</s>
                            </p>
                            <p>
                                <s>Tí hevur júst samhaldsfesti verið eitt skjaldrarmerki hjá okkum frá fyrsta degi.</s>
                                <s>Millum inntøkubólkar.</s>
                                <s>Ættarlið.</s>
                                <s>Og ymsu økini í landinum.</s>
                            </p>
                            <p>
                                <s>Tí byggja og menna vit húsarhaldsskúla í Klaksvík, miðnám á Kambsdali og nýggja útbúgving í list, sum partvíst verður í Sandoynni.</s>
                                <s>Tí er ætlanin, at Strandferðslan fær avloysaraskip næsta summar.</s>
                                <s>Og tí flyta vit fyrisitingina hjá Vága- og Norðoyartunlinum til Runavíkar á nýggjárinum.</s>
                            </p>
                            <p>
                                <s>Føroyar skulu vera eitt land.</s>
                                <s>Fortreytin fyri hesum er, at vit síggja alt landið sum eina eind.</s>
                                <s>Og einki knýtir landið so væl saman sum samferðslukervið.</s>
                            </p>
                            <p>
                                <s>Men samferðslukervið er slitið.</s>
                                <s>Tørvur er á nógvum nýggjum tunlum.</s>
                                <s>Tað má tó ikki vera soleiðis, at um vit ikki fáa fyrst, so skal eingin hava.</s>
                                <s>Allir skulu gerast.</s>
                                <s>Fyrst Hvalbiartunnilin, síðani tunlarnir norður um Fjall og síðani hinir.</s>
                                <s>Hetta skal tó gerast við skili, og vit kunnu ikki gera allar í senn.</s>
                            </p>
                            <pb n="13" />
                            <p>
                                <s>Eysturoyartunnilin og Sandoyartunnilin fara at skapa møguleikar og styrkja bondini millum oyggjarnar og ymsu økini.</s>
                                <s>Tað verður skjótt at koyra úr Húsavík til Haraldsunds.</s>
                            </p>
                            <p>
                                <s>Men serliga suðuroyingar verða tó framvegis uttan fyri stóra meginøkið.</s>
                            </p>
                            <p>
                                <s>Fólk og vinna í Suðuroynni stríðast fyri at skapa trivnað og vøkstur.</s>
                                <s>Vit vilja standa saman við teimum.</s>
                                <s>Tí vøkstur skal vera um alt landið.</s>
                                <s>Smábørn í Suðuroynni skulu ikki vera við skerdan lut sammett við børnini í restini av landinum.</s>
                            </p>
                            <p>
                                <s>Ein serskipan fyri Suðuroynna er nýggja alilógin, ið fer at tryggja stórar íløgur og fleiri arbeiðspláss í oynni.</s>
                            </p>
                            <p>
                                <s>Nýggi Hvalbiartunnilin bøtir um møguleikarnar fyri vinnumenning og trivnaði, og hartil koma eftirskúli og útbúgving fyri námsfrøðilig hjálparfólk afturat.</s>
                            </p>
                            <p>
                                <s>Við átøkunum í Suðuroynni verða møguleikar og virði býtt javnari.</s>
                            </p>
                        </div>
                        <div>
                            <p>
                                <seg>
                                    <hi rend="bold">Harra formaður</hi>
                                </seg>
                            </p>
                            <p>
                                <s>Tað er ikki sosialar skipanir, vit hugsa mest um á føðideildini.</s>
                                <s>Ei heldur, tá ið vit við fullari orku virka á arbeiðsmarknaðinum.</s>
                            </p>
                            <p>
                                <s>Tí var tað ein góð áminning, sum stjórin í eini av sterku alifyritøkunum, Hans Jákup Mikkelsen, gav okkum fyrr í vár.</s>
                                <s>Hann greiddi frá, hvussu hann brádliga varð syftur av ovastu rók og endaði sum tann veikasti.</s>
                                <s>Hetta kann henda okkum øllum.</s>
                            </p>
                            <p>
                                <s>Boðskapurin var hesin: Sjálvandi skulu vit við at rinda skatt hjálpa, har tørvur er.</s>
                                <s>Afturfyri fáa vit hjálp, tá ið okkum tørvar hana.</s>
                            </p>
                            <p>
                                <s>Hesum taki eg undir við.</s>
                            </p>
                            <p>
                                <s>Tí eg kann bara ímynda mær, hvussu torført tað man vera, tá ið stóru dreymarnir á føðideildini við eitt verða knústir.</s>
                                <s>Til dømis at vita, at barni ella maka tínum tørvar hjálp, men eingin hjálp er at fáa.</s>
                                <s>Í onkrum førum megna karmarnir illa at rúma teimum, ið hava – ella fáa – serligan tørv.</s>
                            </p>
                            <p>
                                <s>Tí mugu vit broyta karmarnar.</s>
                                <s>Tað skal vera rúm fyri okkum øllum í Føroyum.</s>
                            </p>
                            <p>
                                <s>Og tað fer til dømis at vera ein stór hjálp hjá nógvum familjum, tá ið higartil størsta sosiala bústaðarbygging stendur liðug.</s>
                                <s>Komandi fimm árini eru 200 milliónir settar av til vardar bústaðir, nýtt Barnaheim og heim til børn og ung við autismu.</s>
                            </p>
                            <pb n="14" />
                            <p>
                                <s>Børn og ung við ávísum sosialum- og sálarligum avbjóðingum – og familjur teirra – fara at fáa tiltrongda hjálp.</s>
                            </p>
                            <p>
                                <s>Tí víst eiga hesir borgarar eins stóran lut í føroyska samfelagnum og øll vit onnur.</s>
                                <s>Tað er sagt so ofta, men nú verða tey raðfest.</s>
                            </p>
                            <p>
                                <s>Tí vit taka ábyrgd.</s>
                            </p>
                        </div>
                        <div>
                            <p>
                                <seg>
                                    <hi rend="bold">Harra formaður</hi>
                                </seg>
                            </p>

                        </div>
                    </div>
                </div>
                <div type="chapter">
                    <head rend="bold center">Partur II</head>

                </div>
                <pb n="43" />
                <div type="chapter">
                    <head>Partur III</head>
                    <div>
                        <head rend="bold">Løglisti</head>
                    </div>
                </div>
            </div>
        </body>
    </text>
</TEI>