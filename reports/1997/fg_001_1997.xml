<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>FG-001/1997: Ólavsøkufrágreiðing løgmans 1997</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-15"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Edmund Joensen</persName>
            <roleName>løgmaður</roleName>
          </author>
          <!-- add source metadata! -->
          <!-- <ref target="https://www.logting.fo/documents/XXX-XXX"/> -->
          <!-- <note type="source_format">PDF document, machine-readable text</note> -->
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
        <div type="report">
          <pb n="1437"/>
            <head><s xml:id="nt5rrre2gb">Harra formaður.</s></head>
            <p>
              <s xml:id="zhugwm5jn4">Siður er, tá nýggj tingseta byrjar, at Føroya løgmaður gevur tinginum eina frágreiðing um gongdina og støðuna í samfelagnum, og tí, ið landsstýrið hevur í ætlan at fremja.</s>
            </p>
            <p>
              <s xml:id="mmoa5xrfz4">Av tí at løgtingsval verður áðrenn næstu ólavsøku, verður hetta seinasta løgmansrøðan í hesum valskeiði.</s>
              <s xml:id="ax5h2g4zv5">Aftaná løgtingsvalið tann 7. juli 1994 og eftir drúgvar samráðingar við Fólkaflokkin, sum haraftrat skrivaði undir eitt samgonguskjal, eydnaðist tað at skipa eina samgongu undir leiðslu Sambandsfloksins við Javnaðarflokkin, Verkamannafylkingina og Sjálvstýrisflokkin.</s>
            </p>
            <p>
              <s xml:id="yrzsmru3mu">Javnaðarflokkurin var sostatt við til at leggja lunnar undir tann framburðspolitikk, sum er rikin í hesum valskeiði.</s>
              <s xml:id="iytyvtudh7">Flóast tað gongur út um alt vit og skil, hví Javnaðarflokkurin stakk í sekkin í juni mánaði í fjør, tá positivu úrslitini av rikna politikkinum longu vóru sjónsk, fari eg aftur at takka teimum fyri teirra lut, ta tíð, tað vardi.</s>
              <s xml:id="z36ynu2xvv">Men bæði javnaðarmenn og føroyingar sum heild sakna eina frágreiðing um hetta fyribrigdi.</s>
            </p>
            <p>
              <s xml:id="b2xhfjk32t">Aftaná at Javnaðarflokkurin hevði tikið stuðul sin aftur, helt samgongan fram sum minnilutasamgonga við fullum heimildum.</s>
            </p>
            <p>
              <s xml:id="vn6hoaeoxd">Maður kemur í mans stað.</s>
              <s xml:id="jfusssedda">Fólkaflokkurin, sum ikki fekst við frá byrjan, og sum hevði staðið á síðulinjuni út við tvey ár, dugdi nú at síggja fyrimunirnar av rikna politikkinum og valdi at koma upp í samgonguna fyri at stuðla heldur enn at steðga positivu gongdini.</s>
              <s xml:id="bphxq4esqs">At tað var rætt at gera nýggja samgongu við somu endamálsorðing, sum undanfarna samgonga hevði, er eingin ivi um.</s>
            </p>
            <p>
              <s xml:id="d26bxwmz5w">Lat meg beinanvegin undirstrika, at eg eri fegin um búskaparligu vendingina í samfelagnum, sum er vorðin so tyðilig í hesum valskeiði, og somuleiðis undirstrika, at við Sambandsflokkinum á odda fyri báðum samgongunum hava allir fimm samgonguflokkarnir sin lut í positivu úrslitunum.</s>
            </p>
            <div>
              <head rend="bold">Gongdin í hesum valskeiði</head>
              <p>
                <s xml:id="zdlq6rkpep">Ongin føroyingur hevur gloymt ta støðu, sum Føroyar vóru komnar í, áðrenn løgtingsvalið í 1994.</s>
                <s xml:id="lg3kb336le">Føroyar vóru sum einasta land í vesturheiminum farnar so ruddiliga á húsagang, og harafturat settar undir útlendska umsiting so seint sum í nítíárunum og við tilsøgn frá einum politiskum meiriluta í Føroyum.</s>
              </p>
              <p>
                <s xml:id="if5xuilofd">Vit mistu frælsið á flestu økjum, eisini rættin til at skipa fyri fiskivinnuni á sjógvi og landi, á fíggjar- og búskaparøkinum, og vit góðtóku harafrat bindingar uttaneftir um eina framtíðar oljuvinnu undir Føroyum.</s>
              </p>
              <p>
                <s xml:id="kgqa3lftui">Politiska støðan og gongdin í landinum kundi lýsast við einum orði: Kaos.</s>
                <s xml:id="qdpxsuieco">Ongin leiðsla og ongi haldbar uppskot til loysnir.</s>
                <s xml:id="l3xvajqtkj">Ein avskeplað øsing, sum mest hevur verið vend móti dønum, og sum ikki á nakran hátt kundi skapa framburð aftur i Føroyum.</s>
              </p>
              <p>
                <s xml:id="oz46aex2j6">Í dag er støðan ein heilt onnur.</s>
                <s xml:id="ujsmpwszsn">Heimastýrið er vunnið aftur, og føroyingurin hevur fingið treystið aftur.</s>
              </p>
              <p>
                <s xml:id="jjoca3l3w5">Avtalur, ið undanfarin landsstýri gjørdu við donsku stjórnina, vórðu nú broyttar til felagslýsingar, sum loystu okkum burtur úr tyngjandi bindingum.</s>
                <s xml:id="pbiokfupd3">Vit eru ti ikki longur undir útlendskari umsiting, vit skipa sjálv fyri okkara høvuðsvinnu, og fyri búskapar- og fíggjarmálum, og vit hava vunnið okkum fullan rætt aftur til sjálv at skipa fyri eini møguligari oljuvinnu.</s>
                <s xml:id="zfpeweu2oj">Vit hava vunnið okkum meginpartin aftur av ti frælsinum, sum før oyingar áttu, áðrenn samfelagið fór á húsagang.</s>
              </p>
              <p>
                <s xml:id="dizmhu3vyi">Men støðan er tó ikki nøktandi enn.</s>
                <s xml:id="riba72bss4">Hóast vit kunnu fegnast um, at nettouttanlandsskuldin er minkað munandi, er skuld landskassans framvegis alt ov stór.</s>
                <s xml:id="zt7bkpzmbu">Endalig greiða skal fáast við danir á tí partinum av skuldini, sum stavar frá bankabjargingini, og tí partinum, sum av røttum er okkara.</s>
                <s xml:id="f2eax7cj7t">Tá hugsað verður um byrjanarstøðuna og tungu uppgávurnar at loysa, er ikki at undrast á, at talan av og á hevur verið um ávísan turbulens á ferðini.</s>
                <s xml:id="lmtmkocb63">Seinastu tíðina hevur tó verið friðarligari.</s>
              </p>
              <pb n="1438"/>  
              <p>
                <s xml:id="yghpm5kbbd">Ráðharraábyrgdin hevur nú eitt ár á baki.</s>
                <s xml:id="qe65btpbwh">Løgmaður hevur tvær ferðir givið landsstýrismonnum ábreiðslu, sum landsstýrismenninir hava tikið til eftirtektar.</s>
                <s xml:id="d4hpsgrfaw">Eitt misálitisuppskot varð á fyrsta sinni sett fram móti landsstýrismanni í løgtinginum.</s>
                <s xml:id="fmodamoew6">Hetta royndist tó sum leysaskot.</s>
              </p>
              <p>
                <s xml:id="p3scayebvs">Henda stutta lýsing av støðuni frá byrjan av valskeiðnum og til broyttu støðuna í dag, er samstundis ein lýsing av gongdini higartil í samfelagnum, og hvussu neyðugt tað er, at henda gongdin heldur fram.</s>
              </p>
              <p>
                <s xml:id="lejheig2xi">Tað hevur alstóran tydning at halda fast um settu kósina, serliga nú valárið nærkast.</s>
                <s xml:id="b7zbf5rchr">Eg ætli mær i samgonguni - og andstøðuni við - at gera alt, sum eg kann og um neyðugt forða fyri ov nógvum turbulensi, nú tað stundar móti løgtingsvali.</s>
                <s xml:id="gjidyld2vf">Tað, sum tekur langa tíð at byggja upp, er skjótt at bróta niður.</s>              
                <s xml:id="gq6rb46llz">Tað, sum hesir fimm tlokkar hava bygt upp i try ár, eigur ikki at verða lorað útaftur á fjórða ári.</s>
                <s xml:id="k6a6hlpd56">Tað hevur størri týdning at halda fast um náddu politisku og búskaparligu framstigini, enn at toyggja valskeiðið út til juli mánað.</s>
              </p>
              <p>
                <s xml:id="kaf4awl7es">Hesir fimm flokkarnir, sum hava verið í hesum samgongum, kunnu óræddir leggja náddu úrslitini fyri veljaran.</s>
                <s xml:id="mzjernzl3i">Tað, sum veljarin skal taka støðu til, er ikki, um tað hevur gingist væl i hesum valskeiðnum - <hi rend="underline">ti tað er eyðsæð, tað hevur tað - men veljarin skal taka støðu til, hvørjir flokkar hava stvrki til at halda fast um tey náddu framstigini og tryggja harðvunna framburðin i Førovum.</hi></s>
                <s xml:id="oujptgtvop"><hi rend="underline">Styrkin stendur í støðufestinum og ikki i løttum lyftum.</hi></s>
              </p>
            </div>
            <div>
              <head>Úrslit</head>
              <p>
                <s xml:id="vjctzdx2rj">Í stuttum fari eg at grundgeva tað, sum longu er nevnt í røðuni, áðrenn tey ymsu málsøkini verða útgreinað.</s>
              </p>
              <p>
                <s xml:id="nfkrbirg74">Fyrst nøkur ítøkilig dømi um úrslit trý tey farnu árini, síðani nøkur mál, sum ætlanin er at náa i hesi tingsetu.</s>
                <lb/>
                <list rend="bulleted">
                  <item>
                    <s xml:id="wvclt7uvw4">Ta umsitingarvald, sum danir høvdu fingið í áður gjørdum avtalum, fyrst og fremst viðvíkjandi okkara høvuðsvinnu og eini framtíðar føroyskari oljuvinnu, rættaðu vit uppaftur í felagslýsingini.</s>
                  </item>
                  <item>
                   <s xml:id="cfuadfa4gc">Løgtingsfíggjarlógin hevur víst avlop trý ár á rað.</s>
                   <s xml:id="pxn5m3l5ib">Føroyar kunnu nú greiða allar sínar skyldur.</s>
                   <s xml:id="c3mtulb7nc">Felagslýsingin við donsku stjórnina um javnvág á fíggjarlógini i 1998 er sostatt væl og virðiliga hildin.</s>
                  </item>
                  <item>
                    <s xml:id="yj4ntd64v3">Gjaldsjavnaavlopið var ein góð milliard i fjør.</s>
                    <s xml:id="agm7einhen">Seinastu tølini vísa, at talan verður um eina 1/2 mia.kr. í ár, aftaná at byrgt er upp fyri ICES-tilmælunum.</s>
                  </item>
                  <item>
                    <s xml:id="wp2opwmipb">Handilsjavnaavlopið var tit við 300 mió.kr. í fjør.</s>
                    <s xml:id="uoc6auesif">Sjálvt við tí stóra virkseminum verður roknað við avlopi aftur í ár, einar 250 mió.kr.</s>
                  </item>
                  <item>
                    <s xml:id="prc5fd34hr">Nettouttanlandsskuldin er nógv minkað, úr 4,3 mia.kr. í 1995 niður í góðar 3 mia. kr. í 1996.</s>
                  </item>
                  <item>
                    <s xml:id="dvjt6eoxjb">Fólkatalið veksur av alvara aftur.</s>
                    <s xml:id="zay7tt3wau">Vøksturin í ár verður meir enn 500 fólk.</s>
                    <s xml:id="swyjxk5xr2">Í áttatiárunum var miðalvøksturin 450 fólk árliga.</s>
                  </item>
                  <item>
                    <s xml:id="kk2qhnjbrp">Arbeiðsloysið minkar.</s>
                    <s xml:id="dduu2ln6wa">Í 1993 var tað eini 20-25%, í fjør 11,6%, og seinastu upplýsingarnar siga 9% í ár.</s>
                  </item>
                  <item>
                    <s xml:id="fpy7so7b53">Skattatrýstið er minkað uppaftur meira i ár.</s>
                    <s xml:id="kuolebr4a3">Harafturat er grundlønin hjá pensjónistum nú skattafrí.</s>
                  </item>
                  <item>
                    <s xml:id="wfbpcenb4q">Skattahámarkið er lækkað niður aftur á 50%, og marginalskattatrýstið er lækkað</s>
                  </item>
                  <item>
                    <s xml:id="yfb4pt6eky">Fíggjarognaravgjaldið, sum upprunaliga kostaði borgarunum umleið 130 miljónir kr. árliga, er endaliga avtikið.</s>
                  </item>
                  <item>
                    <s xml:id="cg3zevlnec">Uttanlandsmál fáa nú størri leiklut í føroyskum politikki.</s>
                    <s xml:id="jrzuhwm5pe">Arbeiðið er raðfest, og samstarvið millum landsstýrið og uttanríkismálaráðið er skipað við føroysk/danskari embætismannanevnd.</s>
                  </item>
                  <item>
                    <s xml:id="fugfni3soe">Passtrupulleikar hjá m.ø. føroyskum sjómonnum, handverkarum og lesandi, sum virka í ES-londum eru loystir umsitingarliga.</s>
                    <s xml:id="une4gluk6s">ES-pass verða nú útflyggjað i Føroyum og i Danmark eins og føroysk pass verða útflýggjað i Danmark.</s>
                  </item>
                </list>
              </p>
            </div>
            <div>
              <head rend="bold">Tiltøk í hesi tingsetu</head>
              <p>
                <s xml:id="tmxybiotw7">Vit hava alla orsøk at fegnast um hesi risaframstig, dømini tala fyri seg: men enn eru nógv týdningarmikil mál at viðgera.</s>
                <seg>Nevnast kunnu m.o.:</seg>
              </p>
              <div>
                <head rend="italic"><orgName>Framtaksgrunnurin</orgName></head>
                <p>
                  <s xml:id="wldomprtdj">Í viðtøkunum fyri <orgName>Framtaksgrunnin</orgName> stendur, at tær verða endurskoðaðar 3 ár eftir, at grunnurin varð settur <pb n="1439"/>á stovn.</s>
                  <s xml:id="krh526raqu"><orgName>Løgdeildin</orgName> er farin í holt við at gera uppskot til endurskoðaðar viðtøkur fyri grunnin.</s>
                </p>
              </div>
              <div>
                <head rend="italic">Fiskidagaskipanin</head>
                <p>
                  <s xml:id="lbiokwnbf7">Síðan vit aftur fingu loyvi til sjálvir at skipa okkara fiskivinnu á sjógvi og landi, hevur verið nógv stríð og lítil semja um, hvat ið gerast skuldi.</s>
                </p>
                <p>
                  <s xml:id="vsi2fw7e7z">Høvuðsspurningurin hevur verið, sum danir eisini førdu fram, um vit eru førir fyri at skipa soleiðis fyri, at vit uppá longri sikt fáa sum mest burturúr okkara tilfeingi.</s>
                </p>
                <p>
                  <s xml:id="ctlcewej2u">Vit hava í einar 14-15 mánaðir roynt eina fiskidagaskipan.</s>
                  <s xml:id="fturp25fmy">Fyri fáum døgum síðani fingu vit aftur váttan um, at tað er torført hjá vinnuni, fiskifrøðingum og øðrum at semjast um felags loysnir.</s>
                </p>
                <p>
                  <s xml:id="srpk2ebx4n">Tað er sjálvsagt politiski myndugleikin, sum skal skera ígjøgnum.</s>
                  <s xml:id="l5mvgdsbfd">Tað er tað, hann er valdur til.</s>
                  <s xml:id="sfqna4cwt4">Hetta hevur áður víst seg at vera torført, og tað sær einki mætari út nú.</s>
                </p>
                <p>
                  <s xml:id="uqlousotb2">Hagtøl vísa, at meir enn 30% av teimum fiskidøgum, sum vórðu tillutaðir fyri seinasta fískiár, ikki eru nýttir.</s>
                  <s xml:id="k5y227kc32">Ymiskt er hjá skipabólkunum, frá knøppum 20% til meir enn 70%.</s>
                </p>
                <p>
                  <s xml:id="t5o5wq47yg">Í fjølmiðlunum hoyrir og sært tú politikkarar í fullum álvara kjakast um eina minking uppá 12,5% til 15%.</s>
                  <s xml:id="azjttexldr">Tíverri sær tað út sum um flokkar eru samdir um hetta, og at hetta er galdandi fyri ein stóran meiriluta í løgtinginum.</s>
                  <s xml:id="q2ikfbxiwg">Veruleikin er, at ein avmarking undir 30% í miðal er ongin minking at tala um.</s>
                </p>
                <p>
                  <s xml:id="bpnkxswdlm">Hví ikki leggja kortini á borðið og siga sum er, at <orgName>Føroya løgting</orgName> gongur ikki við til avmarkingar í veiðini eftír ti tilfeingi, sum vit og okkara eftirkomarar skulu liva av.</s>
                  <s xml:id="ki3z2tcfhq">Tað hevði verið reiðiligari fyri veljaran og serliga fyri teir útlendingar, sum fíggja føroyska virksemið, og sum skulu meta um okkara kredittvirði, tá okkum tørvar meiri fígging.</s>
                  <s xml:id="z5nrdy4gm4">Tí tað verður endin við hetta lag.</s>
                </p>
              </div>
              <div>
                <head rend="italic">Blokkstuðulin</head>
                <p>
                  <s xml:id="bkffov7i4q">Í felagslýsingini frá 3. november 1995 avtalaðu ríkisstjórnin og landsstýrið at áseta støddina á blokkstuðulinum til og við 1998.</s>
                  <s xml:id="evqo6flb7e">Eisini varð avtalað, at ein arbeiðsbólkur áðrenn 1997 er lokið skal gera uppskot til, hvussu blokkstuðulin verður ásettur framyvir.</s>
                  <s xml:id="hahrfwki4v">Hesar samráðingar skulu avgreiðast í ár.</s>
                </p>
                <p>
                  <s xml:id="df3bsjmcld">Løgfrøðiliga grundarlagið undir blokkstuðulinum er heimastýrislógin.</s>
                  <s xml:id="rjcag5m4d6">Blokkstuðul er samsyning fyri, at vit umsita og hava ábyrgd av málsøkjum fyri danir.</s>
                  <s xml:id="yr6quz2wrj">Talan er í høvuðsheitinum um tey tungu økini sum heilsuverkið, almannaverkið og skúlaverkið.</s>
                </p>
                <p>
                  <s xml:id="xumopkfgyk">Blokkstuðulin er næstan ein triðingur av fíggjarlógini.</s>
                  <s xml:id="hkd4ic6ard">Tað er greitt, at sjálvt ein lítil niðurskurður í blokkstuðulinum hevði havt álvarsligar búskaparligar fylgir við sær.</s>
                  <s xml:id="yh2c2opcxf">Ein donsk/føroysk embætismannanevnd arbeiðir við málinum og roknað verður við, at nevndin verður liðug í heyst.</s>
                  <s xml:id="h6svrru3lo">Politiskar samráðingar millum ríkisstjórnina og landsstýrið verða í vetur.</s>
                </p>
              </div>
              <div>
                <head rend="italic">Afturgjalding av almennu skuldini</head>
                <p>
                  <s xml:id="t6oyuxjbr5">Sambært felagslýsingini frá 1995 verður spurningurin um afturgjalding av uttanlandsskuldini tikin uppaftur í ár.</s>
                  <s xml:id="fvkmbnqnbi">Hóast ríkisstjórnin hevur sagt seg vera sinnaða at leingja tíðarskeiðið, tá lánini skulu verða afturgoldin, verður farið undir samráðingar við ríkisstjórnina um tíðarskeið og treytir sum skjótast.</s>
                  <s xml:id="g4ivmrelkg">Tilmæli verður nú gjørt, sum verður grundarlag undir politiskari viðgerð í landsstýrinum.</s>
                </p>
              </div>
              <div>
                <head rend="italic">Samráðingar við ES um nýggjan sáttmála</head>
                <p>
                  <s xml:id="qdi3g3q5vh">Politisk undirtøka er nú fyri at samráðast við ES um nýggjan sáttmála.</s>
                  <s xml:id="pgdut5lmxk">Víst verður til uttanlandsfrágreiðingina, har viðurskifti Føroya við ES og ætlanir á hesum øki eru nærri lýst.</s>
                </p>
              </div>
              <div>
                <head rend="italic">Handilssáttmálar við eystanlond</head>
                <p>
                  <s xml:id="i4lpibrz23">Samráðingar um handilssáttmálar við 10 eystanlond byrja í fyrru helvt av september mánaði.</s>
                  <s xml:id="qhvvdbnuqh">Ætlanin er at <pb n="1440"/>fara undir samráðingar við <placeName>Estland</placeName> sum fyrsta landið, og næst í røðini verður <placeName>Poland</placeName>.</s>
                </p>
              </div>
              <!-- TODO: Continue! -->
            </div>
        </div>
    </body>
  </text>
</TEI>