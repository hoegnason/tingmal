<teiCorpus>
  <TEI xmlns="http://www.tei-c.org/ns/1.0">
    <teiHeader>
      <fileDesc>
        <titleStmt>
          <title>FG-006/1998: Frágreiðing um almannamál (Framløguskriv)</title>
        </titleStmt>
        <publicationStmt>
          <publisher>Rani Høgnason Hansen</publisher>
          <idno type="url">https://github.com/hoegnason/tingmal</idno>
          <availability status="free">
            <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
            <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
            <p>Original content is used here under §9 (public documents) and §27 (public debate) exceptions of the Faroese Copyright Act.</p>
          </availability>
          <date when="2025-11-05" />
        </publicationStmt>
        <notesStmt>
          <note>
            <s>Landsstýrið hevur sett sær fyri at gera nýggja lóggávu, sum skal loysa galdandi donsku forsorgarlógina og donsku barnaforsorgarlógina av, eins og kunngerðir til lóggávu og fyrisiting.</s>
            <s>Landsstýrið hevur sett sær fyri at bøta um støðuna innan eldrarøkt, eins væl og at bøta um bústaðarmøguleikarnar hjá teimum, sum av heilsuávum ella av øðrum ávum ikki longur kunnu búgva heima.</s>
            <s>Landsstýrið hevur sett sær fyri at bøta um umstøðurnar hjá rørslu- og menningartarnaðum við at menna bústaðar-, starvs- og samferðslumøguleikar teirra.</s>
            <s>Landsstýrið hevur sett sær fyri at gera eitt greitt uppgávu og ábyrgdarbýti millum land og kommunu innan almanna økið.</s>
          </note>
        </notesStmt>
        <sourceDesc>
          <bibl type="parliamentary_document">
            <publisher>Føroya Løgting</publisher>
            <author>
              <persName>Helena Dam á Neystabø</persName>
              <roleName>landsstýriskvinna</roleName>
            </author>
            <author>
              <orgName>Almanna- og heilsumálastýrið</orgName>
            </author>
            <ref target="https://www.logting.fo/documents/4552" />
            <note type="source_format">PDF document, machine-readable text</note>
            <date when="1999-04-16">16.04.1999</date>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p statrt="medium">Manual correction of OCR/extraction errors identified during PDF text extraction.</p>
          </correction>
          <segmentation>
            <p statrt="medium">Questions segmented according to the numbered structure in source document. Background text has been divided into paragraphs and sentences.</p>
          </segmentation>
        </editorialDecl>
      </encodingDesc>
    </teiHeader>
    <text>
      <div type="report">
        <div>
          <head>
            <persName>Helena Dam á Neystabø, <roleName>landsstýrismaður</roleName></persName>
          </head>
          <dateline>
            <placeName>Tórshavn</placeName>
            <date when="1999-04-16">16. apríl 1999</date>
          </dateline>
        </div>
        <head rend="bold">Frágreiðing um almannamál sambært grein 51, stk. 4 í tingskipanini.</head>
        <div>
          <p>
            <s>Á almannaøkinum hevur landsstýrið sett sær fyri at gera munagóð framtøk bæði viðvíkjandi lóggávuni og viðvíkjandi tænastum.</s>
            <s>Tað er neyðugt at laga almanna lóggávuna til føroyskan tørv og føroysk viðurskifti til tess at skapa eitt haldgott grundarlag undir einum vælferðarsamfelag, har sínámillum ábyrgdin millum borgaran og myndugleikan eins væl og samhaldsfestið millum øll verður sett í hásæti.</s>
          </p>
          <p>
            <seg>Landsstýrið hevur sett sær fyri:</seg>
            <list rend="numbered">
              <label>1.</label>
              <item>at gera nýggja lóggávu, sum skal loysa galdandi donsku forsorgarlógina og donsku barnaforsorgarlógina av, eins og kunngerðir til lóggávu og fyrisiting.</item>

              <label>2.</label>
              <item>at bøta um støðuna innan eldrarøkt, eins væl og at bøta um bústaðarmøguleikarnar hjá teimum, sum av heilsuávum ella av øðrum ávum ikki longur kunnu búgva heima</item>

              <label>3.</label>
              <item>at bøta um umstøðurnar hjá rørslu- og menningartarnaðum við at menna bústaðar-, starvs- og samferðslumøguleikar teirra.</item>

              <label>4.</label>
              <item> gera eitt greitt uppgávu og ábyrgdarbýti millum land og kommunu innan almanna økið</item>
            </list>
          </p>
          <p>
            <s>Fyrireikingarnar til lóggávuna á almannaøkinum, sum landsstýrið skjýtir upp fær felagsheitið <hi rend="italic">trivnaðarlóggávan</hi>, er farið í gongd, og verður forsorgarlógin og barnaforsorgarlógin eftir ætlan løgd fyri tingið í heyst.</s>
          </p>
          <p>
            <s>Í hjáløgdu frágreiðing verður greitt frá, hvussu galdandi lóggáva virkar og verður umsitin í dag, og sagt verður frá, hvørjar dagføringar eru skilagóðar at fremja.</s>
            <s>Harumframt eru ávís hent skjøl hjáløgd.</s>
          </p>
          <p>
            <s>Við hesum aðalorðaskifti vil landsstýrið birta uppundir eitt fruktagott kjak, áðrenn endalig støða verður tikin til, hvussu nýggja trivnaðarlóggávan skal orðast.</s>
            <s>Tær lógir sum í fyrstu atløgu skulu gerast eru forsorgarlógin og barnaforsorgarlógin, og snýr frágreiðingin seg tí í høvuðsheitum um hesar báðar lógir.</s>
            <s>Somuleiðis eigur aðalorðaskiftið um almannamál at geva eina ábending um, hvar tørvur er á størri játtanum til økið eins og eina ábending um, hvar møguleiki er at rationalisera.</s>
          </p>
          <p>
            <s>Landsstýrið metir, at tað er umráðandi at so nógv sum møguligt taka lut í orðaskiftinum, tí trivnaðarlóggávan er, og eigur framhaldandi at vera eitt felags trygdarnet undir allar føroyingar.</s>
            <s>Men av tí at tørvurin á veitingum frá tí almenna tykist at økjast, og av tí at familju- bústaðar og arbeiðsmynstrið er í støðugari broyting, er umráðandi, at vit megna at fylgja við á lóggávuøkinum og at vit menna samskiftið millum borgarar og fyrisiting.</s>
            <s>Tó mugu vit eisini gera okkum greitt, at betri veitingar og útbyggingar á eitt nú stovnsøkinum bera meirútreiðslur við sær.</s>
            <s>Tað kann í hesum sambandi vera vert at nevna, at í fleiri av okkara norðurlendsku grannalondum eru útreiðslurnar til almannøkið lutfalsliga væl hægri enn í Føroyum.</s>
          </p>
          <p>
            <s>Lóggávan og umsitingin skal stimbra familjuna sum eina berandi eind í samfelagnum, men samstundis geva tí alsamt vaksandi tali av einsamallum uppihaldarum trygg kor.</s>
            <s>Hetta er <pb n="2" /> ein sera trupul uppgáva at sjóða saman í lóggávu, og mugu vit tí heita á allar føroyingar at skilja, at neyðugt er at skilja millum støk og hjún og veitingum teirra.</s>
          </p>
          <p>
            <s>Spurningurin um pensjónslóggávu verður ikki umrøddur í hesari frágreiðing við teirri grundgeving, at lóg um almennar pensjónir er løgd fyri Løgtingið.</s>
            <s>Í viðmerkingunum til nevndu lóg er greitt frá, hvørjar ætlanir landsstýrið harumframt hevur til ábøtur á pensjónsøkinum.</s>
            <s>Millum annað ætlar landstýrið at leggja lógaruppskot fyri tingið, sum tryggjar, at allir pensjonistar bæði fyritíðar- og fólkapensjonistar fáa pensjón, sama um teir búgva heima, á stovni, røktarheimi ella í sambýli.</s>
            <s>Eisini kann nevnast, at ásetingarlógin fer at merkja eina munandi hækking av pensjónsviðbótunum, og lóggáva verður løgd fyri Løgtingið, sum skal tryggja, at allir lønmóttakarar hava sína egnu pensjónsuppsparing.</s>
            <s>Allar hesar lógir fáa gildi frá 1. januar ár 2000.</s>
          </p>
        </div>
        <div>
          <head rend="bold">Viðvíkjandi nýggjari forsorgarlóg</head>
          <p>
            <s>Bæði lóggávan og útinnandi fyrisitingin á økinum skal hava til endamáls at seta borgaran t.m. viðskiftafólkið í miðdepulin, at seta karmar og geva møguleikar til tess at gera óhjálpin sjálvhjálpin, og at so fáir borgarar sum møguligt verða fastlæstir í einari støðu, sum er treytað av varandi veitingum.</s>
            <s>Tí varandi veitingar virka ofta sum skaðiligur ”upphøggingarstuðul”.</s>
            <s>Í nýggju lóggávuni skal størri dentur leggjast á, at veitingar og málsviðgerð miðvíst hevur til endamáls at búgva førleikaskerdar borgarar út, soleiðis at teir reelt verða førir fyri at taka ábyrgd av egnum lívi og koma í arbeiði, um tað á nakran hátt ber til.</s>
            <s>Samstundis skal samfelagið tryggja viðskiftafólki í veiku støðu sínari.</s>
          </p>
          <p>
            <s>Endamálið við lóggávuni er eisini at rationalisera málsviðgerð og mannagongdir á ein tílíkan hátt, at orka verður tøk til verulig sosialpolitisk framtøk.</s>
            <s>Í triðja lagi er endamálið at áseta sínaámillum skyldur og rættindi millum borgaran og almennu skipanirnar, til dømis í hvønn mun viðskiftafólk hava skyldu at taka av arbeiðs- útbúgvingar ella endurbúgvingartilboðum, og hvørjar umstøður land og kommuna eiga at tryggja í hesum sambandi, t.d. barnaansing.</s>
          </p>
          <p>
            <s>Í frágreiðingini verður víst á, at bæði nýggja fyrisitingarlógin eins væl og tann alsamt vaksandi tørvurin á veitingum og tænastum frá Almannastovuni hevur økt munandi um krøvini til umsitingina, og hevur umsitingin ikki verið før fyri at halda tørn.</s>
          </p>
          <p>
            <s>Til tess at loysa henda trupulleika eru tveir kostir í at velja.</s>
            <s>Annaðhvørt seta vit fleiri fólk at umsita lógirnar ella gera vit forsorgarlógina og barnaforsorgarlógina einfaldari at umsita.</s>
            <s>Landsstýrið heldur, at tann rætti vegurin er at gera lóggávuna einfaldari at umsita.</s>
            <s>Tað krevur, at vit mugu vit ganga burtur frá “metingarprinsippinum”, ið altíð krevur størri umsitingarorku, yvir til fastar lógarbundnar veitingar, bygdar á nøkur fá objektiv, umsitingarlig atkomulig tørvskriteriir.</s>
            <s>Hetta er tað sum verður nevnt ”bruttoveitingar”.</s>
            <s>Gera vit tað skulu vit rokna við eini nakað dýrari, men betri tænastu, og við einari bíligari umsiting.</s>
            <s>Tá ið veitingar eru fast ásettar, mugu vit tryggja okkum, at tær eru so mikið dygdargóðar, at tær taka støði at nøkta tørvinum hjá teimum, ið hava størsta tørvin.</s>
          </p>
          <p>
            <s>Velja vit at ganga hesa leið, er tað tó ikki neyðugt at gera allar veitingar til bruttoveitingar, men tilvitað at velja á hvørjum økjum tað er rættast og hepnast at grunda veitingarnar á tørv í tí einstaka førinum, og á hvørjum økjum vit velja at veitingarnar í størri mun líkjast tryggingarveitingum.</s>
          </p>
          <p>
            <s>At leggja um til bruttoveitingar krevur sjálvsagt eftirlit.</s>
            <s>Á hesum øki umhugsar landsstýrið <pb n="3" /> at finna fram til hóskandi skipanir, ið kunnu umsitast kommunalt, og verður hesin spurningur tí ein táttur í arbeiðinum at gera nýtt uppgávu og ábyrgdarbýti millum land og kommunu.</s>
            <s>Eins væl og spurningurin um eldrarøkt og barnaansing.</s>
          </p>
        </div>
        <div>
          <head rend="bold">Viðvíkjandi barnaforsorgarlóggávu</head>
          <p>
            <s>Barnaforsorgarlógin hevur til endamáls, at hava almenna umsjón við børnum og teirra korum í kommunum, at hava eftirlit við tí einstaka barninum, at seta í verk fyribyrgjandi fyriskipanir viðvíkjandi uppihaldi, uppaling, upplæring og viðgerð uttanfyri heimið.</s>
            <s>Lógin heimilar eisini við góðkenning frá Almanna- og heilsumálastýrinum at seta á stovn dag- og døgnstovnar og dagrøktarfyriskipanir fyri børn.</s>
          </p>
          <p>
            <s>Eisini hesa lóggávu skulu vit evna til føroysk viðurskifti.</s>
            <s>Nógv viðurskifti verða sjálvsagt tey somu, sum lógin skal áseta reglur um.</s>
            <s>Men vit eiga at fremja ávísar broytingar og ábøtur.</s>
            <s>Millum annað hevði tað verið skilagott at minka um talið av barnaverndarnevndum, og at skipa soleiðis fyri, at barnavendarnevndirnar eisini hava fakligan førleika.</s>
            <s>Landsstýrið metir, at tað er rætt at varðveita eitt ávíst tal av økis barnaverndarnevdum.</s>
            <s>Somuleiðis átti ein høvuðsnevnd at verið, sum tók tær endaligu avgerðirnar og gjørdi tilmæli til, hvørjar fyriskipanir ið áttu at verið settar á stovn.</s>
            <s>Í løtuni er bert Føroya Barnaheim og Stovnurin á Argjum fyri atferðartrupul børn.</s>
          </p>
          <p>
            <s>Sambært galdandi lóg eru tað í høvuðsheitum tær lokalu barnaverndarnevndirnar ið taka støðu til, hvørji tiltøk skulu setast í verk Trupult er tí at stýra útreiðslugongdini, og at tryggja at tilboðini verða nóg munadygg.</s>
          </p>
          <p>
            <s>Um so er at málsetningurin í kommunuálitinum um færri kommunur í Føroyum verður veruleiki, verða tað sjálvsagt eisini færri lokalar barnaverndarnevndir.</s>
          </p>
        </div>
        <div>
          <head rend="bold">Viðvíkjandi støðuni innan eldrarøkt og bústaðarmøguleikar teirra eldru.</head>
          <p>
            <s>Eisini á eldraøkinum standa landsstýri og løgting og ikki minst kommunurnar fyri stórum avbjóðingum.</s>
            <s>Tí økið er afturúrsilgt.</s>
            <s>Í neyvum samstarvi við m.a. Eldraráðið arbeiðir landsstýrið við at leggja eina langtíðarætlan fyri menning og útbygging á økinum.</s>
            <s>Um ikki so langa tíð fyriliggur úrslitið av einari kanning um tørvin á røktarheimsplássum og øðrum bústaðarmøguleikum fyri eldri.</s>
          </p>
          <p>
            <s>Ábendingar vísa longu nú, at tað kring landið standa uml. 600 – 700 fólk á bíðilista.</s>
            <s>Landsstýrið miðar eftir at hesin bíðilisti skal minka, og eiga vit sum skjótast at seta skjøtul á at byggja í minsta lagi eitt røktarheim afturat í Føroyum, tí vit mugu ásanna, at tá ið ein borgari hevur tørv á samdøgursrøkt burturav, er neyðugt at hava stovnspláss tøk til hesar borgarar.</s>
          </p>
          <p>
            <s>Politikkur landsstýrisins er at gera tað møguligt hjá eldri fólki at búgva heima so leingi sum hin einstaki ynskir tað, og er førur fyri tí.</s>
            <s>Landsstýrið arbeiðir eisini við at gera tað møguligt at fara undir at byggja tarnagóðar íbúðir til eldri fólk.</s>
            <s>Í hesum sambandi spælir Húsalánsgrunnurin og íbúðagrunnurin ein týdningamiklan leiklut, og tað er at fegnast um, at bæði Húsalánsgrunnurin og fleiri kommunur hava tikið stig til at fremja henda politikk í verki.</s>
          </p>
          <p>
            <s>Til tess at fullnýta játtanirnar á eldraøkinum, metir Landsstýrið, at vit eiga at umhugsa at samskipa allar tænastur á økinum betri, solieðis at røktarheim, sambýlir og umlætting verða samrikin so væl sum til ber.</s>
            <s>Tað hevði givið størri fleksibilitet og betri møguleika at <pb n="4" /> veita eina meira umfatandi samdøgursrøkt.</s>
            <s>Somuleiðis eiga vit at stimbra tær vitjunartænastur, sum eru settar á stovn ymsa staðni í Føroyum.</s>
          </p>
        </div>
        <div>
          <head rend="bold">Viðvíkjandi umstøðunum hjá rørslu og meningartarnaðum.</head>
          <p>
            <s>Eisini á hesum øki er tað serstakliga bústaðartrupulleikin, ið er hin mest átrokandi.</s>
            <s>Til tess at seta skjøtul á at loysa henda trupulleika, er eitt íbúðafelag sett á stovn, sum hevur til endamáls at reka og keypa sambýlir til brekað.</s>
            <s>Ein tørvsmeting er gjørd viðvíkjandi teimum menningartarnaðu og vísir hon, at 20 menningartarnaði eru í bráðfeingis bústaðarneyð.</s>
            <s>Harafturat kemur íbúðartørvurin hjá teimum, sum bera rørslubrek og sálarlig brek.</s>
            <s>Hetta er eitt vandamál, sum vit eiga at leggja stóra orku í at loysa.</s>
          </p>
          <p>
            <s>Landsstýrið umhugsar at loysa bústaðarspurningin hjá førleikatarnaðum borgarum frá forsorgar og pensjónsviðgerðini.</s>
            <s>Tó ber ikki enn til at siga á hvønn hátt tað kann gerast.</s>
            <s>Somuleiðis er ætlanin at eisini fyritíðarpensjonistar varðveita sína pensjón, sama hvar tey búgva.</s>
            <s>Tað merkir sostatt eisini, at pensjonisturin má rinda fyri sín bústað.</s>
            <s>Lóggáva um hetta verður løgd fyri tingið í heyst.</s>
          </p>
          <p>
            <s>Eitt annað afturvendandi mál er trupulleikin viðv. atkomumøguleikum teirra førleikatarnaðu til almennar bygningar og til samferðslukervið.</s>
            <s>Í samstarvi við Ráðið fyri brekað verður arbeitt við at gera eina byggireglugerð, sum almennir myndugleikar skulu hava skyldu til at fylgja.</s>
            <s>Ætlanin er at hetta arbeið skal vera liðugt í ár.</s>
            <s>Somuleiðis átti leiðbeinandi byggireglur at verið í sambandi við privata bygging.</s>
          </p>
          <p>
            <s>Fyrr í ár vóru Serforsorgin og Heimarøktin løgd undir somu leiðslu.</s>
            <s>Væntandi fer henda skipan at geva fleiri møguleikar fyri rationaliseringum og sostatt eisini møguleikar fyri at byggja út eitt nú verkstaðstilboðini til tey rørslu- og menningartarnaði, sum stórur tørvur er á nógva staðni í landinum.</s>
          </p>
        </div>
        <div>
          <head rend="bold">Viðvíkjandi greiðum uppgávu og ábyrgdarbýti millum land og kommunu.</head>
          <p>
            <s>Í kommunuálitinum er lagt upp til at umfatandi broytingar eiga at fara fram.</s>
            <s>Álitið leggur upp til at “alment er forsorgin eitt øki, sum eigur at vera kommunalt.”</s>
            <s>Grundgevingin er, at “Kommunan kennir nógv betur sínar íbúgvar og tørv teirra enn ein miðsavnað umsiting”.</s>
            <s>Landsstýrið metir ikki, at vit eiga at byrja við at leggja forsorgina út til kommunurnar at umsita.</s>
            <s>Men sum løgmaður hevur greitt frá í orðaskiftinum um kommunumál, verður arbeitt við at leggja barnaansingina út til kommunurnar at hava ábyrgd av, eins væl eiga vit at arbeiða fyri at eldrarøktin verður savnað á einum stað.</s>
            <s>Við tað at røktarheimini eru ábyrgd kommununar, eiga vit at kanna, um tað er skilagott at øll eldrarøktin er ein kommunal ábyrgd.</s>
            <s>Løgmaður hevur boðað frá, at í sambandi við broytt uppgávu og ábyrgdarbýti, verður í fyrstu atløgu gjørd ein skipan við blokkstuðli til kommunurnar, ið m.a. byggir á søgulig tøl.</s>
            <s>Tað verður tó alsamt neyðugt at áseta lógir og reglur fyri karmar og virksemi á barnaansingar og eldraøkinum.</s>
          </p>
        </div>
        <div>
          <head rend="bold">Endi</head>
          <p>
            <s>Sum tað sæst á hesi frágreiðing, eins væl og á hjáløgdu frágreiðing, standa stórar avbjóðingar fyri framman viðvíkjandi spurninginum um at orða ein føroyskan almanna politikk, at smíða føroyska lóggávu á økinum eins væl og at áseta eitt haldgott tænastu- og játtanarstøði, sum er búskaparliga burðardygt.</s>
            <s>Mong onnur mál kundu verið tikin fram.</s>
            <s>Til dømis spurningurin um sektorábyrgd.</s>
            <s>Men av tí at landsstýrið bæði hevur sett sær fyri og bundið seg til at gera føroyska lóggávu á almannaøkinum í ár, verður við hesari frágreiðing heitt á Løgtingið at skipa fyri einum aðalorðaskifti um á hesum grundarlagi.</s>
          </p>
        </div>
      </div>
    </text>
  </TEI>
  <TEI xmlns="http://www.tei-c.org/ns/1.0">
    <teiHeader>
      <fileDesc>
        <titleStmt>
          <title>FG-006/1998: Frágreiðing um almannamál (Frágreiðingin)</title>
        </titleStmt>
        <publicationStmt>
          <publisher>Rani Høgnason Hansen</publisher>
          <idno type="url">https://github.com/hoegnason/tingmal</idno>
          <availability status="free">
            <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
            <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
            <p>Original content is used here under §9 (public documents) and §27 (public debate) exceptions of the Faroese Copyright Act.</p>
          </availability>
          <date when="2025-11-05" />
        </publicationStmt>
        <notesStmt>
          <note>
            <s>Talan er um eina rammulóg, sum áleggur og gevur føroyskum myndugleikum heimild at yvirtaka og áseta reglur viðvíkjandi uppgávum, veitingum og fyrisiting av almannaverkinum innan hesi øki: forsorgarhjálp; pensiónsskipan; serlig tilboð fyri persónar við sálarligum ella likamligum brekum; serlig tilboð til persónar við varandi sjúku- ella ellisbreki; tilboð til persónar við serligum sosialum trupulleikum; reglur um dagtilboð og hjálp til børn og ung; barnagjald til einsamallar uppihaldarar; heimahjálp; revalideringshjálp; og dagpening við óarbeiðsføri vegna sjúku, barnsburð ella føðing.</s>
            <s>Lóggávan inniheldur m.a. reglur um uppihaldsskylduna hjá tí almenna mótvegis tí einstaka og hjá tí einstaka mótvegis tí almenna.</s>
            <s>Lóggávan inniheldur m.a. reglur um skylduna hjá tí almenna at kunna borgaran um rættindi og skyldur eftir almannalóggávuni sum heild.</s>
            <s>Lóggávan inniheldur m.a. reglur um hjálp til einstaklingar og familjur, herundir t.d. ráðgeving og leiðbeining um persónligar og forsorgarligar spurningar (sosial ráðgeving); peningaveitingar til uppihalds (fyribils og varandi, til stakútreiðslur og sjúkraútreiðslur); hjálp til útvegan/fremjan av arbeiði (verkliga ráðgeving og leiðbeining); stuðul til mennan ella endurmennan av arbeiðsevnunum; endurgjald fyri meirútreiðslur, ið standast av varandi breki ella sjúku, hjálpartól o.t.</s>
            <s>Lóggávan inniheldur m.a. reglur um stovns- og aðrar fyriskipanir fyri fólk, ið tørva serligan stuðul: røktar-, umlættingar-, viðgerðar- og bústovnar fyri brekað (serforsorgarstovnar, umlættingar-heim, sambýli); arbeiðsfremjandi stovnar fyri brekað o.o. (vard verkstøð, endurbúgvingarstovnar); røktar- og bústovnar fyri eldri og óhjálpin (ellis- og røktarheim, eldrasambýli); húsmóðiravloysing í samband við sjúku, umlætting hjá familjum, ið heima ansa brekaðum; og røkt og hjálp til eldri heima (heimahjálparaskipanin).</s>
            <s>Vit kunnu skipa bólkin av móttakarum av fyribils hjálp í hesar undirbólkar: ógiftar kvinnur við børnum (31%), ógiftar kvinnur 24 ár og eldri uttan børn (9%), ógiftir menn 24 ár ella eldri uttan børn (21%), ung uttan børn av báðum kynum undir 24 ár (18%), og gift við børnum (12%).</s>
          </note>
        </notesStmt>
        <sourceDesc>
          <bibl type="parliamentary_document">
            <publisher>Føroya Løgting</publisher>
            <author>
              <persName>Helena Dam á Neystabø</persName>
              <roleName>landsstýriskvinna</roleName>
            </author>
            <author>
              <orgName>Almanna- og heilsumálastýrið</orgName>
            </author>
            <ref target="https://www.logting.fo/documents/4552" />
            <note type="source_format">PDF document, machine-readable text</note>
            <date when="1999-04-16">16.04.1999</date>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p statrt="medium">Manual correction of OCR/extraction errors identified during PDF text extraction.</p>
          </correction>
          <segmentation>
            <p statrt="medium">Questions segmented according to the numbered structure in source document. Background text has been divided into paragraphs and sentences.</p>
          </segmentation>
        </editorialDecl>
      </encodingDesc>
    </teiHeader>
    <text>
      <div type="report">
        <pb n="2" />
        <div type="chapter">
          <head><label>KAP. 1:</label> Inngangur</head>
          <p>
            <s>Almannapolitikkur er ein týdningarmikil partur av okkara samfelag.</s>
            <s>Tað er týdningarmikið fyri øll, at føla seg trygg í samfelagnum.</s>
            <s>Tey veiku í samfelagnum eiga at føla, at tey ikki verða slept upp á fjall, at samfelagið tekur sær av teimum, men tó so at tey eisini hava eina skyldu yvirfyri samfelagnum.</s>
            <s>Eina skyldu til at verða ein partur av samfelagnum, soleiðis at ein ábyrgd verður givin teimum og krøv verða sett til tey.</s>
          </p>
          <p>
            <s>Grundlagið undir fyri verandi almannapolitikk er galdandi forsorgarlóg og barnaforsorgarlóg.</s>
            <s>Umframt forsorgarøkið fevnir almannaskipanin eisini um fólkapensiónslógina, avlamispensiónslógina og aðrar lógir, men eftirsum vit nú standa frammanfyri at skula tilevna nýggja forsorgarlóg og barnaforsorgarlóg, verður hetta orðaskiftið avmarkað til hesi økini.</s>
          </p>
          <p>
            <s>Sambært avtalu millum danskar og føroyskar myndugleikar varð í 1995 ”L.nr. 315 frá 17.05.1995 om sociale ydelser på Færøerne” sett í gildið í Føroyum.</s>
            <seg>Talan er um eina rammulóg, sum áleggur og gevur føroyskum myndugleikum heimild at yvirtaka og áseta reglur viðvíkjandi uppgávum, veitingum og fyrisiting av almannaverkinum innan hesi øki:</seg>
            <!-- TODO: extract list later -->
            <list rend="simple">
              <item>forsorgarhjálp</item>
              <item>pensiónsskipan</item>
              <item>serlig tilboð fyri persónar við sálarligum ella likamligum brekum</item>
              <item>serlig tilboð til persónar við varandi sjúku- ella ellisbreki</item>
              <item>tilboð til persónar við serligum sosialum trupulleikum</item>
              <item>reglur um dagtilboð og hjálp til børn og ung</item>
              <item>barnagjald til einsamallar uppihaldarar</item>
              <item>heimahjálp</item>
              <item>revalideringshjálp og</item>
              <item>dagpening við óarbeiðsføri vegna sjúku, barnsburð ella føðing</item>
            </list>
          </p>
          <p>
            <s>Rammulógin ásetir, at tær donsku lógirnar á almannaøkinum, ið eru í gildi í Føroyum, verða verandi í gildi til tær verða avloystar av føroyskum løgtingslógum.</s>
            <s>Sambært avtalu við danir, skulu hesar verða lidnar í seinasta lagi 1999 og sostatt verður almannaøkið bæði fyrisitingarliga (frá 1975) og løgfrøðisliga føroyskt.</s>
          </p>
          <p>
            <s>Arbeiðið við at gera føroyskar løgtingslógir sambært rammulógini er í gongd, og miðað verður ímóti, at allar almannalógirnar verða lidnar í ár 1999.</s>
          </p>
          <p>
            <s>Síðan forsorgarlógin varð gjørd, eru samfelagsviðurskiftini nógv broytt.</s>
          </p>
          <p>
            <s>Føroyska familjumynstrið er nógv broytt.</s>
            <s>Kvinnurnar eru komnar út á arbeiðsmarknaðin.</s>
            <s>Hetta hevur skapt tørv á bøttum møguleikum fyri barnsburðarfarloyvi, barnaansingarplássum o.a. Eisini eru fleiri hjúnarskilnaðir í dag enn áður og fleiri pør velja at fáa børn uttanfyri hjúnarlag.</s>
            <s>Hesin broytti veruleiki hevur skapt ein øktan tørv á veitingum til.</s>
            <s>Samanbera vit okkum við londini kring okkum, er støðan hjá omanfyrnevndu vánaligari í Føroyum.</s>
          </p>
          <p>
            <s>Serliga ring er støðan hjá teimum ungu í Føroyum, ið ikki fáa tilboð um arbeiði og tí eru í vanda fyri at detta niðurímillum í skipanini.</s>
            <s>Sostatt er vandi fyri at hesi ungu ongantíð fara at gerast ein virkin partur í okkara samfelag, um ikki vit gera eitt størri arbeiði fyri at hetta ikki skal henda.</s>
          </p>
          <pb n="3" />
          <p>
            <s>Vit mugu staðfesta, at krøvini hjá fólki til almannaveitingar gerast alsamt størri.</s>
            <s>Møguligt er ikki at venda aftur til gamla føroyska familjumynstrið, har kvinnurnar ganga heima og taka sær av teimum gomlu, hava teirra ungu arbeiðsleysu børn búgva o.s.fr.</s>
            <s>Tíðin er farin frá hesum.</s>
            <s>Vit hava vant okkum til nýmótans samfelagið, og kunnu ikki byrja av nýggjum nú.</s>
            <s>Men spurningurin er, hvussu vit forða fyri at skapa eina skipan, har borgararnir í landinum í alsamt størri mun gerast bundnir at einari almennari forsorgarskipan, bundnir av óvirknum veitingum.</s>
          </p>
          <p>
            <s>Besti máti at basa hesum trupulleika erat skapa eina skipan, har møguleikarnir hjá viðskiftafólkunum verða settir í hásæti.</s>
            <s>Krøvini til viðskiftafólki mugu tó eisini herðast.</s>
            <s>Skipanin má byggja á eina sínámillum skyldu, soleiðis at viðskiftafólkið skal troyta allar møguleikar fyri at fáa arbeiði sjálvur, áðrenn og ímeðan hann er í skipanini.</s>
            <s>Harafturímóti skal samfelagið gera sítt til fyri at tryggja viðskiftafólkini í teirra veiku støðu.</s>
            <s>Vit mugu skapa fleiri møguleikar hjá viðskiftafólkinum til endurbúgving og arbeiðsskapandi tiltøk.</s>
            <s>Við at geva viðskiftafólkunum hesar møguleikar geva vit teimum ábyrgd fyri sær sjálvum og vísa vit teimum veruliga virðing, soleiðis at tey endurvinna sítt sjálvsálit.</s>
          </p>
        </div>
        <pb n="4" />
        <div type="chapter">
          <head><label>KAP. 2:</label> Forsorgarlógin</head>
          <div>
            <p>
              <s>Forsorgarlógin er tann lóg, sum kann sigast at orða sjálvt grundarlagið undir sosialpolitikkinum.</s>
              <s>Lógin umfatar, umframt ásetingar um uppihaldsveitingar og hjálparveitingar sum t.d. hjálpartól, heimahjálp og stovnsuppihald, eisini ásetingar, sum grundleggjandi regulera/javna viðurskifti millum tað almenna og einstaklingin.</s>
            </p>
            <p>
              <seg>Lóggávan inniheldur m.a. reglur um niðanfyri standandi viðurskifti:</seg>
              <list rend="bullet">
                <item>Uppihaldsskylduna</item>
                <item>Skylduna hjá tí almenna at kunna borgaran um rættindi og skyldur eftir almannalóggávuni sum heild</item>
                <item>Hjálp til einstaklingar og familjur, herundir t.d.</item>
                <item>Stovns- og aðrar fyriskipanir fyri fólk, ið tørva serligan stuðul</item>
              </list>
            </p>
            <p>
              <s>Í minsta lagi 3.453 persónar (um 8% av fólkinum) ella 3.271 familjur, hava í 1997 fingið eina ella aðra einstaklingaveiting eftir forsorgarlógini.</s>
              <s>Tá eru tey ikki tald við, sum hava fingið aðra veiting eftir lógini, t.d. hjálpartól, umbyggingarstuðul, avlamisbil o.t. frá Hjálpartólamiðstøðini ella pedagogiskan stuðul í heiminum til barn ið ber brek</s>
            </p>
            <p>
              <s>64 % av brúkarunum - 2.214 í tali - eru kvinnur.</s>
            </p>
            <p>
              <s>Hjálp til uppihald er bert ein lítil partur av hjálparveitingunum.</s>
              <s>Hvat kostnaði viðvíkur telja uppihaldsveitingar knappar 40 mió kr. ella 17 % av teimum tilsamans 236 mió kr., sum øll “forsorgin” í veruleikanum kostaði í 1997.</s>
            </p>
            <p>
              <s>Umsorganarfyriskipanir fyri eldri og brekað (dagtilhald, o.t.), ansingarsamsýning, heimasjúkra- og heilsusystratænastan hava ikki heimild í forsorgarlógini.</s>
              <s>Umsorganarfyriskipanirnar hava heimild í pensiónslógini.</s>
              <s>Hinar tænasturnar hava heimild í hvør sínari løgtingslóg.</s>
              <s>Somuleiðis verða í dag sett stuðulsfólk til einstaklingar og familjur, konterað sum persónlig viðbót til pensiónina.</s>
              <s>Eisini hetta er ein tænasta, ið náttúrliga hoyrir heima í viðgerðini av forsorgarfyriskipanum (serforsorgini).</s>
              <s>Í 1997 vórðu nýttar uml. 2,6 mió kr. til hetta endamál.</s>
            </p>
            <pb n="5" />
            <p>
              <seg>Málsetningar handan forsorgarlógina kunnu stutt sigast at vera:</seg>
              <list type="bullet">
                <item>fíggjarlig trygd (t.d. uppihaldsveitingar)</item>
                <item>fyribyrging (t.d. ráðgeving, skjót uppfylging, stovnar, ásetingarháttur av uppihaldsveitingum)</item>
                <item>menning og endurmenning (útbúgvingar- og endurbúgvingarfyriskipanir, peningaveitingar og stovnar)</item>
                <item>sosial trygd, trivnaður og umsorgan (t.d. stovnsveitingar, umsorganararbeiði fyri eldri, vard verkstøð)</item>
              </list>
            </p>
          </div>
          <div>
            <head rend="bold italic">
              <label>2.1.</label>
              <s>Skyldan hjá tí almenna mótvegis tí einstaka og hjá tí einstaka mótvegis tí almenna.</s>
            </head>
            <p>
              <s>Forsorgarlógin staðfestir, at tað almenna hevur skyldu til at hjálpa fólki, sum ikki eru før fyri at útvega sær og sínum tað neyðuga til lívsins uppihald og til at hjálpa fólki, sum av sjúkuávum hava brúk fyri hjálp til viðgerð og røkt, tá tey sjálvi ikki hava ráð til tað.</s>
              <note>
                <seg><label>¹</label>Sí § 1 í lógini</seg>
              </note>
              <s>Harumframt hevur tað almenna skyldu til at hjálpa fólki, sum av øðrum ávum, sum er ásett í lógini, hava brúk fyri tí.</s>
            </p>
            <p>
              <s>Tá hjálp verður veitt til uppihalds, skal málið altíð samstundis vera at útvega arbeiði til tann hjálparsøkjandi, heldur enn peningaliga hjálp.</s>
              <s>Er tað neyðugt - við atliti at arbeiðsevnunum hjá tí, ið søkir hjálp - skal hjálp veitast til at <hi rend="italic">menna ella endurmenna arbeiðsevnini</hi>.</s>
            </p>
            <p>
              <s>Endamálið við at geva fíggjarliga hjálp, sambært forsorgarlógini, er, at tann hjálparsøkjandi skal fáa umstøður til aftur at klára seg sjálvan.</s>
              <s>Hesin málsetningur hevur tó ikki virkað fult út.</s>
              <s>Tað hevur ikki verið nóg mikið av arbeiðsorku á Almannastovuni til bæði at veita fíggjarliga hjálp og til at menna fólk til at fara út aftur í arbeiði.</s>
            </p>
            <p>
              <s>Í komandi trivnaðarlógávu skal størri dentur leggjast á, at fáa viðskiftafólk út aftur á arbeiðsmarknaðin.</s>
              <s>Størri krøv skulu setast til viðskiftafólkini, og móttakarin av fíggjarligu hjálpini skal hava til ábyrgd eftir førimuni at brúka og menna síni arbeiðsevni, og herundir taka ímóti tilboðið um arbeiði.</s>
            </p>
            <p>
              <s>Viðvíkjandi uppihaldsskylduni (forsyrgjaraskylduni) hjá tí einstaka mótvegis tí almenna, staðfestir verandi lóggáva, at ein og hvør – maður sum kvinna – hevur skyldu til at uppihalda sær sjálvum, hjúnafelaganum og egnum børnum undir 18 ár.</s>
              <note>
                <seg><label>²</label>Sí §§ 2 og 3 í lógini</seg>
              </note>
              <s>Sínámillum uppihaldsskyldan hjá hjúnafeløgum stendur við til hjúnalagið er endaliga slitið, t.v.s. ikki við sundirlesing (separatión).</s>
              <s>Uppihaldsskyldan hjá foreldrunum mótvegis eini dóttir undir 18 ár, ið fær sítt egna barn, dettur burtur, 8 vikur áðrenn hon er sett at eiga.</s>
              <s>Somuleiðis dettur uppihaldsskyldan mótvegis børnum burtur, um tey gifta seg innan 18 ára aldur.</s>
            </p>
            <p>
              <s>Einum persóni, sum verður uppihildin av tí almenna, kann tað almenna - sum fylgja av uppihaldsskylduni - áleggja at gjalda fyri uppihald, eins og tað almenna kann áleggja einum, ið hevur uppihaldsskyldu mótvegis einum persóni, ið fær hjálp, at gjalda fyri uppihaldið.</s>
            </p>
            <p>
              <s>Eftir lógini eru skyldurnar hjá tí einstaka sostatt avmarkaðar.</s>
              <s>Almannapolitikkurin byggir á eina tigandi fyritreyt um, at familjurnar átaka sær umfatandi uppgávur viðvíkjandi uppihaldi og umsorgan.</s>
            </p>
            <pb n="6" />
            <p>
              <s>Aðalspurningurin er ikki um tað almenna nú skal til at átaka sær allar umsorganaruppgávur.</s>
              <s>Heldur skulu vit umrøða, hvussu uppgávubýtið millum familjurnar og tað almenna skal vera framyvir, skulu vit tryggja okkum eitt betri umsorganarstøði og eitt meiri rættvíst býti av byrðunum.</s>
            </p>
            <p>
              <s>Hesin spurningur er nú meiri aktuellur enn nakrantíð, serliga á eldraøkinum og viðvíkjandi teimum, ið bera víðgongd sálarlig ella likamlig brek.</s>
            </p>
            <p>
              <s>Spurningurin eigur at verða viðgjørdur um, hvussu vit kunnu lætta um hjá teimum familjum, sum í dag og framyvir koma at átaka sær stórar umsorganarskyldur, og á hvønn hátt vit kunnu tryggja teimum, at tað almenna tekur yvir , tá uppgávan gerst ov tung hjá familjuni.</s>
            </p>
            <p>
              <s>Sínámillum uppihaldsskyldan hjá fólki er avgerandi fyri 1) nær tað almenna hevur skyldu til at hjálpa, 2) hvørs fíggjaligu viðurskifti, atlit skal havast til í mun til hjálparveitingar og 3) hvussu nógv kann veitast einum persóni.</s>
            </p>
            <p>
              <s>Ein spurningur, sum ofta hevur verið frammi, eisini í orðaskiftum í Løgtinginum, er spurningurin um tann mun, sum verður gjørdur í almannalóggávuni millum lógformliga gift fólk og fólk, ið liva saman “papírsleyst” sum hjún.</s>
              <s>Nógv halda, at tað er órímiligt, at hesi ikki verða viðgjørd á sama hátt.</s>
            </p>
            <p>
              <s>“Samlivandi” hava – eins og foreldur og vaksnu børn teirra - ongar formligar sínámillum skyldur t.d. uppihaldsskyldur yvir fyri hvørjum øðrum og heldur ikki nøkur rættindi, t.d. arvarætt.</s>
              <s>Tað hava vaksin børn harafturímóti eftir foreldrini.</s>
            </p>
            <p>
              <s>Ein persónur, sum giftir seg, átekur sær nakrar skyldur og tryggjar sær nøkur rættindi mótvegis tí, hann giftir seg við.</s>
              <s>Tað er ikki í tráð við familjurættarligar reglur at áleggja einum – formliga sæð “tilvildarligum” persóni – uppihaldsskyldu mótvegis einum øðrum persóni.</s>
            </p>
            <p>
              <s>Tá forsorgarveitingar verða ásettar, verður altíð skilt ímillum tey, ið búgva einsamøll og tey, ið búgva saman við øðrum.</s>
              <s>Veitingarnar til tey, ið búgva saman við øðrum eru lægri enn til tey, ið búgva einsamøll.</s>
              <s>Hetta út frá útreiðslufyrimunum av, at fleiri eru um at deila útreiðslurnar.</s>
              <s>Til ber ikki at nokta einum persóni, ið “samlivir” við einum øðrum uppihaldshjálp, vísandi til uppihaldsskyldu hjá hinum partinum, eins og gjørt verður, tá talan er um gift fólk.</s>
              <s>Hinvegin kann hjálp noktast, um tað er eyðsæð, at tey frammanundan hava innrættað seg við inntøkuni hjá tí eina partinum.</s>
              <s>Hetta verður gjørt út frá teirri treyt í lógini, at broytingar skulu verða farnar fram í viðurskiftinum hjá tí, ið søkir sær hjálp.</s>
              <s>Er ongin broyting hend, sum hevur gjørt, at viðkomandi hevur mist inntøku, kann hjálp ikki verða veitt.</s>
            </p>
          </div>
          <div>
            <head rend="bold italic"><label>2.2.</label> Fyribyrgjandi tátturin í forsorgarlógini</head>
            <p>
              <s>Sosiala ráðgevingin – ráðgeving í forsorgarligum og persónligum spurningum – hevur fyrst og fremst eitt fyribyrgjandi endamál.</s>
              <note>
                <label>³</label>
                <s>Sí § 1, stk. 3 í lógini og kunngerð landsstýrisins nr. frá 1993.</s>
              </note>
              <s>Endamálið er at hjálpa fólki úr verandi trupulleikum og forða fyri at hesir verða størri.</s>
            </p>
            <pb n="7" />
            <p>
              <s>Tørvurin á at seta fólk til sosiala ráðgeving varð longu staðfestir í 1970, tá landsstýrinum varð heimilað at seta fólk til hetta, so hvørt sum kvalifeserað fólk var til taks.</s>
              <s>Tað var tó ikki fyrr enn í seinnu helvt av 80-árunum, at fólk við sosialráðgevaútbúgving av álvara fóru at vísa seg í størri tali í umsitingini.</s>
              <s>Ætlanir um at seta sosialráðgevar runt um í Føroyum høvdu tikið form.</s>
              <s>Umframt á núverandi deildum á Tvøroyri, í Klaksvík og Runavík, skuldu fólk setast í Norðurstreymoy, Sandoy o.s.fr.</s>
            </p>
            <p>
              <s>Men ikki langt aftaná byrjaði arbeiðsloysið at gera um seg.</s>
              <s>Talið av persónum, sum í árinum fingu veiting vegna arbeiðsloysi vaks frá knøppum 81 persónum í árinum 1988 til 2423 í 1992, tá arbeiðsloysisskipanin varð sett á stovn.</s>
              <s>Síðan hevur talið ligið um 1300-1500.</s>
              <s>Úrslitið var, at sosialráðgevarnir máttu konsentrera seg um fyrisitingarligu málsviðgerðina – ásetan, útroknan og avgreiðslu av peningaveitingum.</s>
              <s>Sosiala ráðgevingin datt nærum niðurfyri.</s>
            </p>
            <p>
              <s>Heldur ikki fyrisitingarliga málsviðgerðin hevur verið nøktandi vegna knøppu arbeiðsorkuna.</s>
              <s>Hetta bera grannskoðanarfrágreiðingarnar týðiliga boð um.</s>
              <s>Lógarkravda <hi rend="italic">uppfylgingin</hi> í seinasta lagi 3 mánaðar aftaná at eitt mál er byrjað – ein hin mest týðandi fyribyrgjandi liðurin í sosiala arbeiðnum - hevur somuleiðis verið ógjørlig vegna orkutrot.</s>
              <s>Við skjótari uppfylging leggur lógin upp til, at støða skal takast til, um sannlíkt er, at viðkomandi, um hjálpin heldur fram, kemur at klára seg sjálvstøðugt framyvir, og hvussu hann møguliga á annan hátt t.d. við umleggjan í fíggjarviðurskiftunum, eitt nú húsalánum, kann hjálpast og stimbrast til skjótast møguligt aftur at klára seg sjálvan.</s>
              <s>Í hesum sambandi verður eisini spurningurin, um neyðugt er við tiltøkum til mennan ella endurmennan av arbeiðsførinum, tikin upp.</s>
            </p>
            <p>
              <s>Hjálpin kann halda fram so leingi sum umsitingin metir, at viðkomandi á henda hátt roknast við at blíva førur fyri at uppihalda sær og familjuni sjálvur.</s>
              <s>Verður til dømis mett, at viðkomandi er í vanda fyri at verða hangandi í skipanini, skal nakað gerast fyri at forða fyri tí.</s>
            </p>
            <p>
              <s>Avleiðingin av vantandi ráðgeving og uppfylging er eitt ov stórt tal av “langtíðarklientum”, sum ongan møguleika hava havt fyri at búgva seg til batnandi støðu á arbeiðsmarknaðinum.</s>
              <s>Kanningar vísa, at eitt ógvuliga stórt tal av viðskiftafólkum hava livað av “fyribils” hjálp í nógv ár.</s>
              <note>
                <label>⁴</label>
                <s>Vísast kann til ”Álit um endurbúgving og ALV-skúlan” 1996, s. 11 ff og eina ikki endaða úrvalskanning upp á 11% av teim, ið fingu veitingar frá Alm. ávísan mánaða 1996.</s>
              </note>
              <s>T.d. høvdu um helvtin av teim, ið fingu veiting í apríl 1996, fingið hjálp í meira enn 2 ár.</s>
              <s>Ein ógvuliga stórur partur kann sporast heilt aftur til tíðina, tá arbeiðsloysið byrjaði.</s>
              <s>Arbeiðsloysið hevur sjálvsagt avmarkað møguleikarnar fyri at koma aftur í vinnu.</s>
              <s>Men í staðin fyri passivt at bíða eftir betri tíðum, eru tað ivaleyst nógv viðskiftafólk, ið áttu at havt nýtt tíðina til út- ella endurbúgving av arbeiðsførinum ella til styrkjan av sosiala førleikanum yvirhøvur .</s>
              <s>Úrslitið hevur í staðin verið økt tal av fólki, sum ikki einans hvat arbeiðsevnum, men eisini hvat sosiala førleikanum yvirhøvur viðvíkur, eru vorðin “niðurkvalifiserað”.</s>
            </p>
            <p>
              <s>Eitt av aðarmálunum við nýggju trivnaðarlógávuni er at basa hesum vandamáli, at viðskiftafólk ikki koma burturúr óvirknu veitingarstøðuni.</s>
            </p>
            <p>
              <s>Ráðgeving og uppfylging er sjálvsagt ikki einans neyðug í mun til arbeiðsleys.</s>
              <s>Støðan hjá fólki, sum enda í forsorgarskipanini er altíð sum útgangsstøði veik, ikki minst tann fíggjarliga.</s>
            </p>
            <p>
              <s>Búskaparliga kreppan hevur eisini havt við sær – lutvíst avdúkað, øktan tørv hjá pensionistum á <pb n="8" /> sosialari ráðgeving og leiðbeining.</s>
              <s>Í stóran mun hevur talan verið um ráðgeving um, hvussu fíggjarligu viðurskiftini fáast at hanga saman.</s>
            </p>
            <p>
              <s>Almannastovan hevur í vár umskipað arbeiðið soleiðis, at størri rúmd verður fyri ráðgevandi og uppfylgjandi táttinum í arbeiðnum.</s>
              <s>Sosialráðgevar skulu í størri mun taka sær av hesum arbeiði, meðan fyrisitingarligir málsviðgerar taka sær av útroknan og avgreiðslu av veitingum.</s>
              <s>Væntandi og vónandi fer hetta at síggjast aftur í tølunum fyri, hvussu nógv fáa arbeiðsloysisstuðul, hvussu nógv fáa tilboð um arbeiðsfremjandi tiltak, hvussu nógv eru í gongd við útbúgving, upplæring o.t. , umframt tølunum fyri persónar á varandi veiting.</s>
              <s>Tíð er nýtt til samrøður við fólk um arbeiðsmøguleikar og støða er tikin til, um neyðugt er við arbeiðsevnismennandi fyriskipanum.</s>
            </p>
            <p>
              <s>Í forsorgarlógini eru ongar ásetingar um <hi rend="italic">uppsøkjandi</hi> arbeiði.</s>
              <s>Mett verður, at tað er umráðandi at slíkar ásetingar verða niðurfeldar í eina komandi forsorgarlóg, tí stórur tørvur er á tí.</s>
              <s>Nógv kundi verið betri/øðrvísi, um skjótari varð sett inn, fyri at hjálpa og ráðgeva teimum fólkum, sum mest tørva tað.</s>
              <s>Hetta eru t.d. fólk, ið missa ein av sínum nærmastu, sum koma út fyri vanlukku, ið ger tey avlamin fyri lívið, ella fólk, ið fáa børn við víttfevndum breki.</s>
              <s>Samanumtikið fólk, sum koma í svára kreppu og tí ikki orka at hugsa um t.d. fíggjarligu viðurskiftini fyrr enn tey veruliga koma í fíggjarligar trupulleikar.</s>
            </p>
          </div>
          <div>
            <head rend="bold italic"><label>2.3.</label> Fíggjarliga trygdin</head>
            <div>
              <p>
                <s>Forsorgarlógin er viðvíkjandi uppihaldsveitingum seinasta – og hjá summum einasta – fíggjarliga trygdarnetið.</s>
                <s>Hendan skipan tekur við, tá fólk ongan annan møguleika hava, t.v.s. onki eiga og ikki hava rætt til ella nóg stórar veitingar frá trygdarskipanum sum t.d. vanlukkutrygging, dagpeningaella arbeiðsloysisskipanini ella almennum og privatum eftirlønarskipanum.</s>
              </p>
              <p>
                <s>Seinastu 10 árini hava alt fleiri fingið uppihaldsveitingar.</s>
                <s>Tað er fyrst og fremst tað stóra arbeiðsloysið, ið hevur tvungið nógvar familjur at søkja sær fíggjarliga hjálp eftir forsorgarlógini.</s>
                <s>Talið á teimum, ið fingu fyribils uppihaldshjálp vegna sjúku, arbeiðsloysi ella av aðrari orsøk er meiri enn tvífaldað seinastu 10 árini – frá 800 persónum í 1988 til góðar 1900 í 1997.</s>
                <s>Í 1988 fingu 81 persónar stuðul vegna arbeiðsloysi og í 1997 var talið 1265.</s>
                <s>Talið av arbeiðsleysum var í 1992, tá tað var mest, upp ímóti 2500.</s>
              </p>
              <p>
                <s>Útreiðslurnar eru tvífaldaðar frá góðum 20 mió. kr. í 1988 til knappar 40 mió. í 1997.</s>
                <s>Hetta hóast veitingarnar hjá arbeiðsleysum og harvið størsta partinum av móttakarunum hava verið sera lágar frá 1992 til fyrst í 1998.</s>
              </p>
              <p>
                <s>Ein trupulleiki við útgjaldingini av forsorgarhjálp er, at viðskiftafólkini fáa útgoldið forsorgarhjálpina sum eina nettoveiting.</s>
                <note>
                  <!-- TODO: extract simplified here! -->
                  <label>⁵</label>
                  <seg>Sí nærri undir punkt 2.3.1.3 um samansetingina av nettoveitingini</seg>
                </note>
                <s>Hetta merkir, at tey fáa eina ávísa nettoupphædd hvønn mána, og harútyvir kunnu tey søkja um stuðul til gjald av rímiliga grundaðum stakútreiðslum, útreiðslum til sjúkraviðgerð, tannviðgerð og stuðul til meirútreiðslur til foreldur at børnum, ið bera likamlig og sálarlig brek.</s>
                <s>Almannastovan skal í hesum førum gera eina tørvsmeting av hvørjum einstøkum viðskiftafólki.</s>
                <s>Hetta viðførir nógva og óneyðuga umsiting fyri málsviðgerarnar á Almannastovuni og fær, í nógvum førum, viðskiftafólki til at føla seg settan undir sjóneyku.</s>
              </p>
              <pb n="9" />
              <p>
                Sum tað framgongur av nýggju donsku forsorgarlógini, so hava danir skipað seg soleiðis, at
                forsorgarveitingarnar eru bruttoupphæddir. Tað vil siga, at viðskiftafólkini fáa útgoldið eina
                bruttoupphædd, sum tey sjálvi kunnu ráða yvir. Sostatt skal umsitingin ikki gera metingar av
                tørvinum hjá hvørjum einstøkum viðskiftafólki, áðrenn útgoldið verður. Hetta ger umsitingina av
                forsorgarhjálp nakað væl einklari.
              </p>
              <p>
                <s>Fyri at koma uttanum teir trupulleikar, sum eru á Almannastovuni í dag viðvíkjandi útrokning av fíggjarligari hjálp, verður mett, at føroyskar forsorgarveitingar í tann mun tað er gjørligt eiga at verða bruttoupphæddir.</s>
              </p>
              <p>
                <s>Vansin við bruttoveitingum er, at veitingin viðskiftafólkini fáa ikki er nøktandi til teirra forbrúk, ella at tey fáa ov nógvan pening frá tí almenna og aftur summi eru kanska ikki før fyri at hava peningin um hendi.</s>
                <s>Harafturímóti kann sigast, at umsitingin av forsorgarhjálp verður so mikið nógv minni/lættari, at tann peningur, sum veittur er ov nógv við bruttoveitingunum, verður vunnin inn aftur í eini einfaldari umsiting.</s>
                <s>Harafturat kemst uttanum, at viðskiftafólkið følir seg settan undir umsiting, við tað at ein tørvsmeting skal gerast av teirra forbrúki..</s>
                <s>Tað førir ábyrgd við sær, at fáa eina bruttoupphædd útgoldna, sum ein sjálvur skal umsita.</s>
              </p>
              <p>
                <s>Mett verður, at tað í Føroyum skuldi verið møguligt at gjørt kontanthjálpsveitingarnar og veitingarnar fyri meirútreiðslur til foreldur at børnum, sum bera likamlig ella sálarlig brek til bruttoveitingar.</s>
              </p>
            </div>
            <div>
              <head rend="bold"><label>2.3.</label> Fyribils peningahjálp</head>
              <note>
                <label>⁶</label>
                <seg>§ 9</seg>
              </note>
              <div>
                <head rend="italic"><label>2.3.1.1.</label> Endamál</head>
                <p>
                  <s>Endamálið við hjálpini er at forða fyri, at livikorini hjá tí einstaka og familjuni versna alt ov nógv í samband við arbeiðsloysi, sjúku ella øðrum ikki sjálvvaldum orsøkum.</s>
                </p>
                <p>
                  <s>Veitingin hevur tí, upp til eitt hámark, verið lagað til fíggjarliga tørvin hjá familjuni.</s>
                  <s>Í 1984 var farið burtur frá teirri ógvuliga lágu trongdarveitingini – fyri tey arbeiðsleysu tó ikki fyrr enn í 1988.</s>
                  <s>Byrjunarhjálpin skuldi vera rímilig, men so skuldi hjálpin minka, um mett var, at talan fór at verða um varandi veiting.</s>
                </p>
                <p>
                  <s>Tað hevði víst seg, at tann lága trongdarveitingin, heldur enn at ræða fólk frá at liva av almannahjálp, hevði virka sum ein fátækrafella, sum illa komst burturúr aftur.</s>
                  <s>Tann lítla veitingin hevði ført við sær, at móttakarin føldi avmakt og líkasælu og hevði ringt við at fáa broytt nakað um sína støðu.</s>
                </p>
                <p>
                  <s>Við minkan av veitingini til arbeiðsleys í 1992 niður á støðið fyri fólkapensión, varð aðalendamálið við at geva eina meira hóskandi veiting slept.</s>
                  <s>Sum arbeiðsleysur, ið ikki hevði rætt til fulla arbeiðsloysistrygging skuldi tú liva á fólkapensiónsstøðið.</s>
                  <s>Hjálpin røkk hjá nógvum ikki til tað mest neyðturviliga til uppihalds, enn minni at halda kreditorum frá durunum.</s>
                  <s>Hækkingin av veitingini til uppihaldarar í 1994 bøtti, fyri henda partin av teim arbeiðsleysu, nakað um støðuna.</s>
                </p>
                <p>
                  <s>Nógvir persónar fáa framhaldandi fyribils hjálp og verða ikki settir til eina lægri <hi rend="italic">varandi</hi> hjálp.</s>
                </p>
                <pb n="10" />
                <p>
                  <s>Orsøkin til hetta er fyri tað fyrsta, at júst hjálpin til tey arbeiðsleysu í 1992 varð sett ájavnt við varandi hjálpina.</s>
                  <note>
                    <label>⁷</label>
                    <s>Fyri at forða fyri kapping við ALS, sum álíkavæl ongantíð bleiv ein sjálvboðin trygging, sum upprunaliga ætlanin var.</s>
                    <s>Hóast grundgevingin fyri at niðurseta hjálpina sostatt ikki var til staðar, bleiv hjálpin niðursett.</s>
                  </note>
                  <s>Fyribyrgjandi endamálið við at hava eina hægri byrjunnarveiting, ið júst skuldi vera fyribils, og motivatión fyri at sleppa sær útaftur sum skjótast fyri ikki at enda á minimumsveitingini, var vekk.</s>
                  <s>Saman við vantandi møguleikum fyri at gera lógarkravdu uppfylgingina og metingina av, um viðkomandi persónar við mennning ella endurmenning av arbeiðsevnunum høvdu møguleikar fyri at koma úr veitingarhjálpini – var heldur ongin møguleiki og grundgeving til at flyta fólk frá eini fyribils konto til varandi konto.</s>
                </p>
              </div>
              <div>
                <head rend="italic">
                  <label>2.3.1.1.</label>
                  <s>Hvør fær veiting?</s>
                </head>
                <p>
                  <s>Fyribils peningahjálp verður latin til fólk, ið ikki sjálv eru før fyri at útvega sær tað neyðuga til lívsins uppihald orsakað av sjúku, barnsburði og føðing, arbeiðsloysi, samlívssliti ella øðrum <hi rend="italic">broytingum</hi> í sínum viðurskiftum (<hi rend="italic">almannahendingum</hi>).</s>
                  <s>Nógv tey flestu av teimum, ið hava fingið fíggjarliga hjálp í 90-árunum hava, sum sagt, fingið hjálp orsakað av arbeiðsloysi.</s>
                  <s>Í 80-árunum var orsøkin í flestu førum sjúka.</s>
                </p>
                <p>
                  <s>Størsti parturin av móttakarunum av fyribils uppihaldshjálp eru kvinnur (60%).</s>
                  <s>Tey flestu eru ógift (79%).</s>
                  <s>Ein lutfalsliga stórur partur býr í Tórshavnarøkinum.</s>
                  <s>Í mun til partin hjá økinum av fólkatalinum er økið yvirumboðað.</s>
                  <s>Eisini Sandoyggin og serliga Suðuroyggin eru yvirumboðaðar í mun til partin av fólkatalinum.</s>
                  <note>
                    <label>⁸</label>
                    <s>Tølini eru fyri 1997.</s>
                  </note>
                </p>
                <p>
                  <seg>Vit kunnu skipa bólkin av móttakarum av fyribils hjálp í hesar undirbólkar:</seg>
                  <list rend="bullet">
                    <item>ógiftar kvinnur við børnum (31%).</item>
                    <item>ógiftar kvinnur 24 ár og eldri uttan børn (9%)</item>
                    <item>ógiftir menn 24 ár ella eldri uttan børn (21%)</item>
                    <item>ung uttan børn av báðum kynum undir 24 ár (18%)</item>
                    <item>gift við børnum (12%)</item>
                  </list>
                </p>
                <p>
                  <s>Roknast kann við, at upp ímóti 1/3 av teim ógiftu “samliva sum hjún”.</s>
                  <note>
                    <label>⁹</label>
                    <seg>Úrvalskanningin frá 1996.</seg>
                  </note>
                  <s>Um 40% mugu tí roknast sum familjur við tveimum uppihaldarum.</s>
                  <s>Av teim ógiftu er eisini ein minni partur, sum livir saman við foreldrunum – hetta til langt upp í aldurin og hóast viðkomandi sjálvi hava børn.</s>
                </p>
                <p>
                  <s>Hvat skúlagongd og útbúgving viðvíkur hava fá meira enn fráfaringarroynd fólkaskúlans, summi einans 7. flokk.</s>
                  <s>Ein stórur partur av kvinnunum hava smáar ella ongar arbeiðsroyndir.</s>
                  <s>Annars er talan um royndir í ófaklærdum arbeiði hjá teim flestu.</s>
                  <note>
                    <label>¹⁰</label>
                    <seg>Do.</seg>
                  </note>
                </p>
                <p>
                  <s>Í umsitingini verður sagt, at bólkurin av ógiftum kvinnum við børnum er ein blandaður bólkur, har ein partur við stuðli til menning av arbeiðsførinum hevur møguleikar fyri at koma út aftur úr skipanini, meðan ein annar partur, tær (ofta fráskildar kvinnur), ið hava fleiri børn, eisini undir skúlaaldur, koma at hava torført við einsamallar at klára bæði fulltíðararbeiði og ábyrgd av barnauppaling og húshaldi, so leingi sum børnini eru smá.</s>
                  <s>Ein annar (minni) partur hevur so samansettar og álvarsligar sosialar/persónligar trupulleikar, at roknast kann við, at teirra støða er varandi tørvur á almannahjálp.</s>
                </p>
                <pb n="11" />
                <p>
                  <s>Hvat teim ógiftu monnunum viðvíkur, eru trupulleikarnir oftast aðrir enn fíggjarligir trupulleikar, ið eru íkomnir av arbeiðsloysinum.</s>
                  <s>Tann langa tíðin frá arbeiðsmarknaðinum saman við persónligum trupulleikum og einum frammanundan veikum sosialum netverki ger tað neyðugt at seta miðvíst inn yvirfyri tí einstaka fyri at fáa viðkomandi aftur í arbeiði.</s>
                </p>
                <p>
                  <s>Hvat teim giftu viðvíkur, er sera sjáldsamt at síggja eina familju, ið einans hevur trupulleikar, ið eru íkomnir av arbeiðsloysi ella aðrari almannahending.</s>
                  <s>Heldur er tað so, at t.d. arbeiðsloysð hevur hert aðrar trupulleikar og gjørt teir sjónligari og tyngri at handfara.</s>
                </p>
                <p>
                  <s>Av teim ungu undir 24 ár er ein partur, sum er skjótur út aftur úr skipanini.</s>
                  <s>Hetta eru fólk, ið einans eru inni “at venda” á veg til víðari útbúgving.</s>
                  <s>Annars er tað sera týðuligt í umsitingini, at møguleikarnar hjá ungum, ið ikki ætlað sær bókliga útbúgving hava verið og eru framvegis sera avmarkaðir.</s>
                  <s>Vegna vantandi royndir eru tey seinastu í bíðirøðini til vanligt ófaklært arbeiði.</s>
                  <s>Og møguleikarnir fyri verkligari upplæring hava so at siga ikki verið til staðar í fleiri ár.</s>
                  <s>Og eru tað framvegis ikki í serliga stóran mun.</s>
                  <s>Hetta merkist sjálvsagt eisini í almannaumsitingini.</s>
                </p>
              </div>
              <div>
                <head rend="italic"><label>2.3.1.1.</label> Veitingarupphæddir</head>
                <p>
                  <s>Hjálparupphæddin er treytað av fíggjarligu støðuni í tí einstaka førinum.</s>
                  <s>Í minsta lagi kann verða veitt ein upphædd, ið svarar til grundupphædd og barnaviðbót eftir reglunum í pensiónslógini við einum ískoyti til fastar útreiðslur, ið verða mettar rímiligar at taka við í útrokningina av hjálpini.</s>
                  <s>Sum meginregla verða allar fastar útreiðslur, sum viðkomandi frammanudan hevur megnað at gjalda sjálvur, roknaðar sum rímiligar.</s>
                </p>
                <p>
                  <s>Tá metast skal um, hvørjar fastar útreiðslur skulu takast við í útrokning av hjálpini, skal atlit havast at livikorum hjá viðkomandi og familjuni higartil.</s>
                  <s>Atlit skal eisini havast at framtíðar livikorum, sum kunnu gerast ein avleiðing av teirri broyting, sum er hend í støðuni hjá viðkomandi.</s>
                </p>
                <p>
                  <s>Tó er hægst møguliga sjúkradagpengaupphædd hámark fyri útgjaldinum.</s>
                  <s>Tó so, at hámarkið hjá arbeiðsleysum er hægst loyvda arbeiðsloysistryggingarupphædd.</s>
                  <s>Allar inntøkur hjá umsøkjaranum og hjúnafelagnum í hjálpartíðini verða mótroknaðar í hægst møguliga útgjaldinum hjá tí einstaka.</s>
                </p>
                <p>
                  <s>Veitingin er ikki skattskyldug, men verður útgoldin sum ein nettoupphædd.</s>
                </p>
                <p>
                  <s>Ung undir 24 ár, ið ikki hava uppihaldsskyldu mótvegis børnum, og sum ikki hava havt inntøku av týdningi frammanundan, kunnu tó í mesta lagi fáa eina upphædd, ið svarar til tað, ein kann fáa sum lesandi í studningi og láni (ÚS).</s>
                </p>
                <p>
                  <s>Ásetan og útrokning av veitingum er sera trupul.</s>
                  <s>Til hana krevst nógv skjalprógv.</s>
                  <s>Mangan er ásetanin ein størri granskingaruppgáva.</s>
                  <s>Fyrimunurin við henni er tó, at hon gevur eitt gott yvirlit yvir faktisku fíggjarligu støðuna hjá familjuni.</s>
                  <s>Eitt yvirlit, sum er neyðugt at hava, tá fólk t.d. skulu hava hjálp til at umleggja síni fíggjarligu viðurskifti, ella tá søkt verður um stuðul til at gjalda eina rímiliga stakútreiðslu.</s>
                </p>
                <p>
                  <s>Útreiðslurnar til fyribils uppihaldshjálp vóru í 1997: 28.560.212 kr. til arbeiðsleys og 9.952.391 kr. til fólk, ið fingu veiting vegna sjúku, barnsburð, samlívsslit ella annað.</s>
                </p>
              </div>
              <pb n="12" />
              <div>
                <head rend="italic"><label>2.3.1.1.</label> Stuðul til rindan av rímiligt grundaðum stakútreiðslum</head>
                <note>
                  <label>¹¹</label>
                  <seg>§ 15, stk. 1</seg>
                </note>
                <p>
                  <s>Fólk, ið hava verið fyri somu <hi rend="italic">broytingum í sínum viðurskiftum</hi>, sum treyta fyribils pengahjálp, t.v.s. eru vorðin sjúk, arbeiðsleys ella annað, kunnu fáa stuðul til <hi rend="italic">eina rímiligt grundaða stakútreiðslu</hi>, um gjald av útreiðsluni avgerandi kemur at minka um fíggjarligu møguleikarnar hjá viðkomandi og familjuni fyri í framtíðini at klára seg sjálvi.</s>
                  <s>Treytin er ikki, at viðkomandi eisini fær fyribils hjálp.</s>
                  <s>Til dømis kann ein persónur, ið livir av arbeiðsloysistrygging eisini søkja stuðul til rindan av rímiligum stakútreiðslum.</s>
                </p>
                <p>
                  <s>Í 1997 fingu tilsamans 272 persónar tílíka veiting.</s>
                  <s>Talan kann vera um stuðul til keyp av húshaldstóli, pinkubarnaútstýri, íbúðarinnskot, brillum, rindan av leysaskuld o.t.</s>
                </p>
                <p>
                  <s>Útreiðslurnar til stuðul til stakútreiðslur vóru í 1997 1.657.937 kr.</s>
                </p>
              </div>
              <div>
                <head rend="italic"><label>2.3.1.1.</label> Stuðul til rindan av rímiligt grundaðum stakútreiðslum</head>
                <note>
                  <label>¹²</label>
                  <seg>§ 15, stk. 2</seg>
                </note>
                <p>
                  <s>Stuðul til rindan av útreiðslum til sjúkraviðgerð, heilivág, tannviðgerð og líknandi kann verður veittur til fólk <hi rend="italic">yvirhøvur</hi>, tá mett verður at tey ikki sjálvi hava ráð til at rinda útreiðsluna, t.v.s. tá roknast má við, at ein fíggjarætlan, sum annars er rímilig og hongur saman, verður koppað, um tey sjálvi skulu gjalda útreiðsluna.</s>
                  <s>Kravið er ikki, at viðkomandi skal hava verið fyri broytingum í sínum viðurskiftum.</s>
                  <s>Talan er um útreiðslur, ið ikki verða endurgoldnar av sjúkrakassa, vanlukkutrygging ella aðrari trygging.</s>
                </p>
                <p>
                  <s>Í 1997 fingu 183 fólk veiting av hesum slagi.</s>
                  <s>Fyri tað mesta var talan um stuðul til fysioterapi og tannviðgerð.</s>
                </p>
                <p>
                  <s>Umsitingarligu trupulleikarnir av hesum eru serliga viðvíkjandi tannviðgerðini.</s>
                  <s>Tað er ógvuliga trupult at avgera, hvønn tannviðgerðarligan standard/norm, stuðul eigur at verða veittur til.</s>
                </p>
                <p>
                  <s>Neyðugt er at fáa ein óheftan persón til at gera ein meting av, í hvøn mun viðgerðin hjá hvørjum einkultum persóni er neyðug og um príslegan er á einum rímiligum støði.</s>
                </p>
                <p>
                  <s>Útreiðslurnar til stuðul til sjúkraútreiðslur, tannviðgerð o.t. vóru í 1997 kr. 513.324.</s>
                </p>
                <!-- TODO: fix issues in encoding -->
              </div>
            </div>
          </div>
        </div>
      </div>
    </text>
  </TEI>
</teiCorpus>