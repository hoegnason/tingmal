<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>FG-001/2022: Frágreiðing løgmans á ólavsøku 2022</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
                    <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents) and §27 (public debate) exceptions of the Faroese Copyright Act.</p>
                </availability>
                <date when="2025-11-10" />
            </publicationStmt>
            <notesStmt>
                <note />
            </notesStmt>
            <sourceDesc>
                <bibl type="parliamentary_document">
                    <publisher>Føroya Løgting</publisher>
                    <author>
                        <persName>Bárður á Steig Nielsen</persName>
                        <roleName>løgmaður</roleName>
                    </author>
                    <ref target="https://www.logting.fo/documents/53266" />
                    <note type="source_format">PDF document, machine-readable text</note>
                    <date when="2022-07-29">29. juli 2022</date>
                </bibl>
            </sourceDesc>
        </fileDesc>
        <encodingDesc>
            <editorialDecl>
                <correction>
                    <p statrt="medium">Manual correction of OCR/extraction errors identified during PDF text extraction.</p>
                </correction>
                <segmentation>
                    <p statrt="medium">Questions segmented according to the numbered structure in source document. Background text has been divided into paragraphs and sentences.</p>
                </segmentation>
            </editorialDecl>
        </encodingDesc>
    </teiHeader>
    <text>
        <body>
            <pb n="1" />
            <div type="report">
                <pb n="3" />
                <div type="chapter">
                    <head>Partur I</head>
                    <div>
                        <head rend="bold">Framløga løgmans</head>
                        <pb n="5" />
                        <div>
                            <p>
                                <s>Harra formaður!</s>
                                <s>Góðu føroyingar!</s>
                            </p>
                            <p>
                                <quote>
                                    <p>
                                        <s>Gróður og fleyr av útsuðri, <lb /> sól gyllir landið so blíð.</s>
                                        <s>Vón fyri avburðar skurði <lb /> tykist at vera í tí.</s>
                                        <s>Grøsini grøn, <lb /> blomstrini vøn <lb /> landið í summarskrúð klæða.</s>
                                    </p>
                                </quote>
                                <lb />
                                <s>Soleiðis yrkir Ismar Joensen úr Fuglafirði um føroyska hásummarið, nú vøksturin er sum mestur.</s>
                                <s>Grasið er sítt, eplaslokkarnir djúpgrønir, og blómur klæða landið í summarskrúð.</s>
                            </p>
                            <p>
                                <s>Henda vakra summarmyndin kann eisini nýtast til at lýsa Føroyar í dag.</s>
                                <s>Tað grør um gangandi fót – og vøksturin er eyðsýndur allastaðni.</s>
                            </p>
                            <p>
                                <s>Men nakrar hóttanir eru tó.</s>
                                <s>Í náttúruni eru tað serliga stormur, seyður og svartaspilla, sum kunnu forpurra okkum grøðina.</s>
                                <s>Men virka vit, skapa vit lívd, tryggja vit, at garðarnir eru í seyðahøgum standi, og velta vit upp úr nýggjum, so kunnu vit verja vøksturin.</s>
                            </p>
                            <p>
                                <s>Í løtuni eru eisini nakrar politiskar hóttanir.</s>
                                <s>Kríggj í Evropa, inflatión og matvøru- og orkukreppa.</s>
                                <s>Men virka vit, skapa vit lívd, har neyðugt er, tryggja vit bøgarðarnar, og hava vit dirvi til javnan at velta upp úr nýggjum, kunnu vit verja vøksturin.</s>
                            </p>
                            <p>
                                <s>Vit njóta nú ljósa summarið.</s>
                                <s>Men vit vita, at tað spakuliga er farið at myrkna.</s>
                                <s>Á ólavsøku er aftur fríggingarmyrkt.</s>
                                <s>Vit hoyggja, heysta og fylla goymslurnar, tí vit kenna ringrásina.</s>
                                <s>Eftir ljósar tíðir koma myrkari tíðir – og so lýsnar aftur.</s>
                                <s>Soleiðis er í náttúruni eins væl og í samfelagsbúskapinum.</s>
                            </p>
                            <p>
                                <s>Við ongari fyrireiking kann veturin gerast tungur.</s>
                                <s>Men fyrireika vit okkum við skili, nýtist okkum ikki at stúra.</s>
                                <s>So eru vit trygg.</s>
                            </p>
                            <p>
                                <seg>***</seg>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Í hesum døgum eru nógv, sum stúra.</s>
                                <s>Sum eru ótrygg.</s>
                                <s>Eitt nú í Ukraina, har 10 milliónir eru flýggjað frá húsi og heimi.</s>
                            </p>
                            <p>
                                <s>Orð kunnu ikki lýsa tað, sum hendir har nú.</s>
                                <s>Hetta er álvarsamasta støðan í Evropa síðani seinna veraldarbardaga.</s>
                            </p>
                            <pb n="6" />
                            <p>
                                <s>Føroyar fordøma russisku innrásina og kríggið í Ukraina.</s>
                                <s>Tí hava vit sett tiltøk í verk, sum eru við til at leggja trýst á Russland.</s>
                            </p>
                            <p>
                                <s>Vit noyðast nú at geva til kennar, hvar vit standa trygdarpolitiskt – og ikki minst moralskt.</s>
                            </p>
                            <p>
                                <s>Tí eiga vit politikarar at viðgera neyvt, hvørja støðu vit skulu taka, tá ið um Russland ræður.</s>
                                <s>Eisini frameftir.</s>
                                <s>Hetta er ikki eitt samgongu – ella andstøðumál.</s>
                                <s>Øll politiska skipanin má standa saman.</s>
                                <s>Eins og vit stóðu saman um at lata samfelagið upp fyri flóttafólki.</s>
                            </p>
                            <p>
                                <s>Umleið hálvthundrað ukrainar liva nú trygt innan føroysku garðarnar.</s>
                                <s>Tey hava møtt føroyskum hjálpsemi og gestablídni.</s>
                                <s>Tey hava fingið bústað og eru farin til arbeiðis og í skúla.</s>
                            </p>
                            <p>
                                <s>Millum teirra eru Tatsiana og Vitalii Turbin – og børn teirra, tvey ára gamli Mykhailo og átta ára gamla Anastasiia.</s>
                            </p>
                            <p>
                                <s>Tá ið Russland gjørdi innrás, var ikki verandi í íbúðini á 6. hædd.</s>
                                <s>Tey funnu skjól í einum myrkum kjallara hjá familju, meðan rakettir og bumbur løgdu landið í oyði.</s>
                            </p>
                            <p>
                                <s>Tey gjørdu av at taka til rýmingar.</s>
                                <s>Hóast tað var torført at fara, vildu tey fáa børnini burtur úr lívsvanda.</s>
                                <s>Í fimm dagar flýggjaðu tey gjøgnum krígsherjaða landið og máttu sova í bilinum.</s>
                            </p>
                            <p>
                                <s>Nú eru tey her.</s>
                            </p>
                            <p>
                                <s>Enn stúra tey.</s>
                                <s>Um heimlandið, familju og vinir.</s>
                                <s>Men í Føroyum eru børnini trygg.</s>
                                <s>Hvørki ávaringarlúðrar, bumbur ella rakettálop fáa tey at óttast fyri lívinum.</s>
                            </p>
                            <p>
                                <s>“Landið her er kalt,” sigur Tatsiana, “men fólkini eru heit.”</s>
                            </p>
                            <p>
                                <s>Avgerðin um at taka ímóti flóttafólki úr Ukraina er ein varði í politisku søgu okkara.</s>
                                <s>Tað hevur kravt nógvar fyrireikingar.</s>
                            </p>
                            <p>
                                <s>Samstarvið millum stovnar, felagsskapir og politisku flokkarnar hevur verið framúr.</s>
                                <s>Og føroyingar hava tikið væl ímóti.</s>
                            </p>
                            <p>
                                <seg>***</seg>
                            </p>
                            <p>
                                <s>Tí føroyingar lata fegnir neyðstøddum burtur av. Vit hava leingi havt góðar tíðir.</s>
                                <s>Gróðurin hevur ikki trotið, og ávøksturin hevur verið fleiri fold.</s>
                            </p>
                            <p>
                                <s>Við støðuga búskaparvøkstrinum hava vit betrað um vælferðina.</s>
                                <s>Tað sæst aftur í fólkatalinum, sum nú hevur rundað 54.000.</s>
                            </p>
                            <pb n="7" />
                            <p>
                                <s>Men, harra formaður!</s>
                                <s>Góða gongdin heldur ikki fram av sær sjálvari.</s>
                                <s>Hann boðar nú frá búskaparligum ruskveðri, og fyrstu tekin um eina heimsumfatandi orku- og matvørukreppu hómast.</s>
                                <s>Vit merkja inflatiónina.</s>
                                <s>Serliga brennievni og matvørur dýrka – og rentan hækkar.</s>
                            </p>
                            <p>
                                <s>Hetta rakar húsarhaldini, og tí fer landsstýrið at leggja fram uppskot um at hjálpa sperdum húskjum, so at tey, ið eru ringast fyri fíggjarliga, kunnu fáa upp til 7000 krónur.</s>
                            </p>
                            <p>
                                <s>Men hóast tað myrknar, kunnu vit vera bjartskygd.</s>
                                <s>Vaksandi fólkatalið gevur fleiri høvd og fleiri hendur til arbeiðsmarknaðin – og tað er gott fyri búskapin.</s>
                            </p>
                            <p>
                                <s>Arbeiðsloysið er metlágt, og arbeiðsfjøldin er millum heimsins best útbúnu og virknastu.</s>
                                <s>Vit hava methøgan útflutning í ár, og tilfeingisgjaldið frá ali- og fiskivinnuni setti met í fjør.</s>
                                <s>Skuldin hjá landi, kommunum, almennum og privatum er lítil, sammett við onnur lond.</s>
                            </p>
                            <p>
                                <s>Í 2021 var avlopið í landskassanum 138 mió. kr., og í ár eru inntøkurnar methøgar.</s>
                            </p>
                            <p>
                                <seg>***</seg>
                            </p>
                            <p>
                                <s>Men hóast vónin er bjørt um góðan avburðarskurð, má tað ikki gerast okkum eitt ból.</s>
                                <s>Tvørturímóti.</s>
                                <s>Vit mugu áhaldandi virka fyri, at samfelagið mennist.</s>
                            </p>
                            <p>
                                <s>Vit skulu tora at leggja um og velta bøin av nýggjum.</s>
                                <s>At bjóða vanahugsanini av og laga okkum til nýggjar umstøður og avbjóðingar.</s>
                            </p>
                            <p>
                                <s>Hetta var endamálið við Vakstrarforumi.</s>
                                <s>At finna ítøkilig átøk, sum kunnu skapa burðardyggan vøkstur og langtíðartryggja vælferðina.</s>
                                <s>Í juni fingu vit 164 tilmæli á seks økjum: Grøna skiftinum, havinum, útbúgving og arbeiðsmarknaði, KT, vinnuferðavinnu og maritimari veitaravinnu.</s>
                            </p>
                            <p>
                                <s>Málini eru framsøkin og djørv.</s>
                            </p>
                            <p>
                                <s>Útflutningurin úr sjónum skal vaksa við trimum milliardum, og KT-vinnan skal vaksa úr 2,5 upp í 6 prosent av búskapinum.</s>
                            </p>
                            <p>
                                <s>Vinnuferðavinnan skal vaksa, so vit fáa eina javna og skynsama ferðavinnu alt árið.</s>
                            </p>
                            <p>
                                <s>Føroyskar havnir og veitarar skulu vera fyrsta valið hjá skipum í Norðuratlantshavi.</s>
                            </p>
                            <p>
                                <s>Á útbúgvingarøkinum skulu vit møta arbeiðsmarknaðinum og búgva okkum til framtíðar førleikakrøv.</s>
                            </p>
                            <p>
                                <s>Mest av øllum mugu vit gerast grønari.</s>
                                <s>Eitt nú minka munandi um útlátið, minka um tilfarið, vit brúka – og gagnnýta og varðveita føroyska lendið og sjóøkið betur.</s>
                            </p>
                            <pb n="8" />
                            <p>
                                <s>Tað er mín áheitan, at vit øll í felag fara at arbeiða við átøkunum.</s>
                            </p>
                            <p>
                                <s>Tí, harra formaður!</s>
                                <s>Arbeiða vit ikki burðardygt, er tað sum at sleppa seyðinum inn á bøin nú.</s>
                                <s>Hann bítur fegin góða grasið – men hevur so einki at eta í vetur.</s>
                            </p>
                            <p>
                                <s>Vit mugu virka langskygt, og nýggi orku- og veðurlagspolitikkurin er eitt stórt grønt fet.</s>
                            </p>
                            <p>
                                <s>Tað gongur væl at skifta til grøna elframleiðslu, og skjótt fáa vit orku frá tveimum nýggjum vindmyllulundum oman fyri Havnina.</s>
                            </p>
                            <p>
                                <s>Meiri ferð verður sett á royndirnar við sjóvarfalsorku, og vit kanna, um orka fæst úr heitum keldum undir jørð.</s>
                            </p>
                            <p>
                                <s>Landið skal eisini nýta grønar loysnir.</s>
                                <s>Tí fara bygningarnir í Tinganesi skjótt at verða hitaðir við sjógvi.</s>
                            </p>
                            <p>
                                <s>Vit mugu somuleiðis minka um útlátið.</s>
                            </p>
                            <p>
                                <s>Frá 2024 banna vit oljufýrum í nýggjum húsum, vit veita stuðul til at taka niður gamlar oljufýringar, og hitapumpur sleppa framhaldandi undan meirvirðisgjaldi.</s>
                                <s>Eisini leingja vit skipanina við mvgafturbering til el-og vetnisbilar, og vit minka stigvíst um ávís dálkandi vakstrarhúsgass.</s>
                            </p>
                            <p>
                                <s>Við nýggju pantskipanini kunnu vit lata øll pantíløt inn aftur á sama stað.</s>
                                <s>Hartil eiga vit at taka pant av fleiri íløtum, so vit minka um burturkastið.</s>
                            </p>
                            <p>
                                <s>Men tað nyttar lítið at hugsa um heimsins náttúruavbjóðingar og samstundis gloyma okkara egnu.</s>
                                <s>Vit hava avmarkaða vídd, og vit mugu tí hava greiðir ætlanir.</s>
                            </p>
                            <p>
                                <s>Bæði um hvussu ymsu økini í landinum skulu kunna brúkast, og hvussu vit skipa gongd í haga.</s>
                            </p>
                            <p>
                                <s>Føroyingar skulu kunna njóta náttúruna.</s>
                                <s>Tað hevur altíð verið siðvenja.</s>
                            </p>
                            <p>
                                <s>Skiljast skal tí millum privata- og vinnuliga gongd í haga.</s>
                                <s>Og vit skulu altíð sýna varsemi og atlit til landbúnað, seyðahald og náttúru.</s>
                            </p>
                            <p>
                                <seg>***</seg>
                            </p>
                            <p>
                                <s>Vit hava jú skyldu til at varðveita náttúruna og fáa sum mest burtur úr tilfeinginum.</s>
                            </p>
                            <p>
                                <s>Tí eiga vit í størri mun at menna føroyskar landbúnaðarúrdráttir.</s>
                                <s>Ein landbúnaðarpolitikkur skal orðast, har dentur skal leggjast á burðardygt lendisbrúk, djóravælferð, útbúgving og fígging.</s>
                            </p>
                            <pb n="9" />
                            <p>
                                <s>Tilfeingið úr sjónum kann somuleiðis gagnnýtast betur, so vit fáa meira burturúr.</s>
                                <s>Føroyar eru heimsins kovi, og eftirspurningurin eftir fiskavørum bara økist.</s>
                            </p>
                            <p>
                                <s>Semja má fáast millum strandalondini, so vit tryggja burðardygga veiðu.</s>
                            </p>
                            <p>
                                <s>Nú fiskivinnan hevur fingið tryggar karmar, verða stórar íløgur gjørdar í skip, ið bæði eru grønari og effektivari.</s>
                                <s>Royndarkvotur eru latnar til fleiri nýggj fiskasløg.</s>
                            </p>
                            <p>
                                <s>Alivinnan stendur fyri meir enn helvtini av útflutninginum og ger stórar íløgur fyri at betra um framleiðslu, tøkni og burðardygd, fyri at tryggja kappingarførið.</s>
                                <s>Alivinnan skal framhaldandi kunna virka og vaksa á tryggum grundarlagi.</s>
                            </p>
                            <p>
                                <s>Laksaprísurin hevur verið óvanliga høgur seinastu tíðina.</s>
                                <s>Framleiðslukostnaðurin er eisini hækkaður, orsakað av hækkandi rávøruprísum.</s>
                                <s>Ætlanin er tí at tillaga tøkugjaldið, so tað avspeglar nýggja veruleikan.</s>
                            </p>
                            <p>
                                <seg>***</seg>
                            </p>
                            <p>
                                <s>Men hóast náttúrutilfeingið er ríkt, er menniskjaliga tilfeingið tað týdningarmesta.</s>
                                <s>Eitt tað dýrasta, menniskjan er signað við, eru evnini at læra.</s>
                                <s>Útbúgving er ein av fortreytunum fyri burðardyggum vøkstri í øllum geirum.</s>
                            </p>
                            <p>
                                <s>Fjølbroytnið av útbúgvingum í Føroyum økist støðugt.</s>
                            </p>
                            <p>
                                <s>Á Setrinum verða fleiri tikin inn til KT-bachelor, og nýggj master í KT-verkfrøði byrjar í ár.</s>
                                <s>Ein yrkisútbúgving í KT-support verður nú fyrireikað.</s>
                            </p>
                            <p>
                                <s>Nú ber eisini til at taka master-útbúgving í lóg á setrinum.</s>
                            </p>
                            <p>
                                <s>Setrið tekur nú inn til sjúkrarøktarfrøði tvær ferðir um árið, og heilsuútbúgvingarnar í Hovi eru dagførdar.</s>
                                <s>Hartil byrja námsfrøðilesandi tvær ferðir árliga frá komandi ári.</s>
                            </p>
                            <p>
                                <s>Á miðnámi dagføra vit fleiri yrkisligar útbúgvingar, og í august sleppa tey fyrstu inn á nýggju alaraútbúgvingina.</s>
                            </p>
                            <p>
                                <s>Húsarhaldsskúlin í Klaksvík fær nýggjar og betri umstøður.</s>
                            </p>
                            <p>
                                <s>Í komandi ári dagføra vit fólkaskúlalógina og endurskoða tíma- og lærugreinabýtið, umframt lutfallið millum ymsu lærugreinarnar.</s>
                            </p>
                            <p>
                                <s>Hugt verður at floksstøddum, hvussu skúladagurin kann styttast, og hvussu vit betur kunnu skipa føroyskt sum annaðmál.</s>
                            </p>
                            <pb n="10" />
                            <p>
                                <seg>***</seg>
                            </p>
                        </div>
                        <div>
                            <p>
                                <s>Harra formaður!</s>
                                <s>Í hesi gróðrarmiklu summartíð er altíð onkur vøkstur, sum ikki trívist.</s>
                                <s>Tí lendið er ov vátt ella ov turt.</s>
                                <s>Tí sólin er ov sterk ella skuggin ov dimmur.</s>
                            </p>
                            <p>
                                <s>Hóast tíðirnar eru góðar, er talið av ungum, sum mistrívast, vaksandi.</s>
                                <s>Tað gera vit nakað við.</s>
                                <s>Í Føroyum skal vera trygt – serliga hjá børnum og ungum.</s>
                            </p>
                            <p>
                                <s>Tað skal gerast støðugt skjótari at sleppa til útgreiningar og viðgerðar í barna- og ungdómspsykiatriini – og ung við angist og tunglyndi skulu framhaldandi fáa ókeypis sálarfrøðiliga hjálp.</s>
                                <s>Tørvurin hevur verið stórur.</s>
                            </p>
                            <p>
                                <s>Vit eftimeta royndarskipanina við sálarfrøðingi í fólkaskúlanum og taka støðu til, hvussu hetta skal skipast frameftir.</s>
                            </p>
                            <p>
                                <s>Smuglarar og seljarar skulu ikki við rúsevnum køva ungdómin, beint sum hann fer at spíra.</s>
                                <s>Nýggja heildarætlanin við tilmælum um, hvussu vit kunnu koma rúsevnismisnýtsluni til lívs, staðfestir, at trivnaður er besta amboðið.</s>
                            </p>
                            <p>
                                <s>Tey, sum eru partur av einum góðum felagsskapi, fáa sjáldnari trupulleikar av rúsevnum.</s>
                                <s>Tí hava ítróttar- og mentanarlív, kirkjur, samkomur og aðrir góðir felagsskapir ein lyklaleiklut í felags arbeiðinum at lúka hetta óynskta illgrasið burtur.</s>
                            </p>
                            <p>
                                <s>Komandi tingár velta vit upp úr nýggjum fyri at basa rúsevnum – bæði við at hjálpa teimum ungu og við at gera tað torførari at smugla.</s>
                            </p>
                            <p>
                                <s>Og nú vit tosa um lógarbrot, so hava vit dagført revsilógina.</s>
                                <s>Eitt nú er staðfest, at er samtykki ikki givið, er talan um neyðtøku.</s>
                            </p>
                            <p>
                                <s>Fongsulviðurskiftini hava ikki verið nøktandi.</s>
                                <s>Eg fegnist um at avtala er gjørd við donsku stjórnina um at byggja nýtt fongsul, og loksins eru fyrireikingarnar byrjaðar.</s>
                                <s>Hartil kemur ein skipan við fótleinkjum.</s>
                            </p>
                        </div>
                        <div>
                            <p>
                                <s>Harra formaður!</s>
                                <seg>Eitt annað ørindi hjá Ismari Joensen ljóðar soleiðis:</seg>
                                <lb />
                                <quote>
                                    <p>
                                        <s>Smæra og rølikur kýtast <lb /> við annan vøkstur úr mold, <lb /> ikki man smáblómum nýtast <lb /> smæða seg burtur á fold.</s>
                                        <s>Vøkur hvør sær, <lb /> angandi tær <lb /> lendið við litum upp skrýða.</s>
                                    </p>
                                </quote>
                            </p>
                            <pb n="11" />
                            <p>
                                <s>Føroyska fjølbroytnið er stórt, og vit skulu laga viðurskiftini, so at allur vøkstur trívist her.</s>
                                <s>Eingin smáblóma skal smæðast burtur í Føroyum – tvørturímóti.</s>
                                <s>Vit betra tí um tryggleikan og trivnaðin á fleiri mótum.</s>
                            </p>
                            <p>
                                <s>Eitt brekumboð fer at hava eftirlit við, um breksáttmálin verður fylgdur.</s>
                                <s>Harumframt skal umboðið upplýsa fólk, sum hava brek, um teirra rættindi.</s>
                                <s>Hetta verður ein kærkomin skipan.</s>
                            </p>
                            <p>
                                <s>Útlendingar, sum koma til Føroya, fáa tryggar karmar um síni rættindi og skyldur í nýggju integratiónslógini.</s>
                                <s>Varandi uppihaldsloyvi verður frameftir treytað av, um tey standa skeið í føroyskum sum annaðmál.</s>
                            </p>
                            <p>
                                <s>Fyrstu árini hjá børnum hava avgerandi týdning fyri teirra framtíð.</s>
                                <s>Tí skulu vit eisini tryggja børnum undir skúlaaldri bestu umstøður til at læra og búnast.</s>
                            </p>
                            <p>
                                <s>Námsfrøðiútbúgvingin verður umskipað og dagførd, so at námsfrøðingar verða útbúnir beinleiðis til dagstovnaøkið.</s>
                            </p>
                            <p>
                                <s>Barsilsfarloyvið er longt til 52 vikur, og nú raðfesta vit at hækka barsilsútgjaldið.</s>
                            </p>
                            <p>
                                <s>Foreldur, sum vilja tað, skulu kunna ansa børnunum heima.</s>
                                <s>Tí skulu pengarnir fylgja barninum.</s>
                            </p>
                            <p>
                                <s>Barnaverndarlógin skal dagførast til frama fyri okkara smæstu.</s>
                            </p>
                            <p>
                                <s>Tá ið um mentan og ítrótt ræður síggja vit, hvussu okkara kýtast við onnur og vinna.</s>
                                <s>Tí hava heldur ikki ítrótta- og listafólk nakra orsøk at smæða seg burtur.</s>
                                <s>Tvørturímóti.</s>
                            </p>
                            <p>
                                <s>Góðu úrslitini innan ítróttin eru heilt ótrúlig, hugsa vit um fólkatalið.</s>
                                <s>Og góð úrslit krevja góðar karmar.</s>
                                <s>Tí gleðir tað meg, at allir politisku flokkarnir eru samdir um at fíggja ein part av nýggju stórhøllini.</s>
                            </p>
                            <p>
                                <s>Føroyska listin er somuleiðis ófatiliga dygdargóð.</s>
                                <s>Serliga í filmsvinnuni er vøkstur, og nógvir stuttfilmir hava vunnið altjóða virðislønir kring heimin.</s>
                                <s>Filmiskt spenna Føroyar nú frá James Bond til fólkakæra Hannis Martinsson í Trom.</s>
                            </p>
                            <p>
                                <s>Á listaliga økinum skapa vit eisini karmar.</s>
                                <s>Arkitektakappingin um Tjóðleikhúsið er í gongd, og í heyst kemur uppskot um at útvega tí uttanhýsis fígging.</s>
                                <s>Eisini kemur uppskot um, at list skal vera ein sjálvsagdur partur av almennari bygging.</s>
                            </p>
                            <p>
                                <seg>***</seg>
                            </p>
                        </div>
                        <div>
                            <p>
                                <s>Og harra formaður!</s>
                                <seg>– <s>Enn er tørvur á at byggja.</s></seg>
                                <s>Serliga til bústaðir.</s>
                                <s>Fyri trivnaðin hevur tað alt at siga, at vit hava eitt trygt stað at festa røtur.</s>
                                <s>Spyrjið bara ukrainsku Tatsianu og Vitalii Turbin.</s>
                            </p>
                            <pb n="12" />
                            <p>
                                <s>Fyri tey, sum mangla eitt trygt heim, er tað avgerandi, at bústaðartrupulleikin verður loystur.</s>
                                <s>Og vit eru væl á veg.</s>
                            </p>
                            <p>
                                <s>Seinastu trý árini eru fleiri enn 550 búeindir lagdar aftur at marknaðinum.</s>
                            </p>
                            <p>
                                <s>Hetta til komandi ár byggja Bústaðir 100 búeindir afturat, og heilt nógv verður bygt privat.</s>
                            </p>
                            <p>
                                <s>Eg viðurkenni, at fólk við serligum avbjóðingum hava verið í svárari bústaðarneyð.</s>
                                <s>Men vit byggja vardar bústaðir á Argjum og í Hoyvík.</s>
                                <s>Samanlagt verða 48 nýggj bú- og umlættingarpláss.</s>
                            </p>
                            <p>
                                <s>Á “Skálagarði” í Klaksvík - sum letur upp komandi ár – verður pláss fyri 15 fólkum við seinheilaskaða.</s>
                            </p>
                            <p>
                                <s>Arbeiðið at byggja stovnar og sambýli til fólk við serligum tørvi heldur støðugt fram.</s>
                                <s>Millum annað fara vit í næsta ár undir at byggja eitt sambýli til vaksin við autismu.</s>
                            </p>
                            <p>
                                <s>Harumframt hava Bústaðir fingið 200 mió kr. til serligar málbólkar.</s>
                                <s>Í samstarvi við Almannaverkið og Sinnisbata verða 12 íbúðir í Blómubrekku í Havn.</s>
                            </p>
                            <p>
                                <s>Fyri at óneyðugir steðgir ikki koma í almennu byggingina, arbeiða vit við eini langtíðarætlan um, hvørjir bústovnar, virknistilboð og umlættingartilboð skulu byggjast komandi 10 til 15 árini.</s>
                                <s>Hetta mugu allir flokkar samstarva um.</s>
                            </p>
                            <p>
                                <seg>***</seg>
                            </p>
                            <p>
                                <s>Somuleiðis mugu allir flokkar samstarva um heilsuverkið – við langskygdum loysnum.</s>
                                <s>Øll skulu kenna seg trygg og líta á heilsuverkið.</s>
                                <s>Vit hava vatnað heilsuøkið væl við metnógvari orku og fígging, so tænasturnar kunnu fylgja við nútíðini.</s>
                            </p>
                            <p>
                                <s>Málið er viðgerðartrygd, so eingin skal bíða óneyðuga leingi eftir kanningum ella viðgerð.</s>
                                <s>Bíðilistarnir skulu greinast regluliga, so vit skjótt síggja, hví teir leingjast – og hvussu vit stytta teir aftur.</s>
                            </p>
                            <p>
                                <s>Serlæknar eru settir, játtanin til konsulentar er økt, og virksemið er betur samskipað millum sjúkrahúsini.</s>
                                <s>Bíðitíðin til MR-skannaran er seinastu tvey árini stytt úr seks vikum niður í tvær, og seinni í ár keypa vit enn ein CT-skannara.</s>
                            </p>
                            <p>
                                <s>Nýggja krabbameinsætlanin verður nú sett í verk, so at øll fáa lógartryggjaða viðgerðartrygd.</s>
                            </p>
                            <p>
                                <s>Ein nýggj neyðtøkumóttøka á Landssjúkrahúsinum tryggjar ofrunum skjóta hjálp; og nú skipa vit eisini eina sálarliga bráðmóttøku.</s>
                            </p>
                            <p>
                                <s>Á nýggjárinum byrjar Fólkaheilsustýrið, sum skal tryggja yvirskipaðu heilsufakligu stýringina.</s>
                            </p>
                            <pb n="13" />
                            <p>
                                <s>Og komandi ár taka vit H-bygningin á Landssjúkrahúsinum í nýtslu.</s>
                                <s>Tøkniliga verður hetta eitt skarvslop, og umstøðurnar hjá sjúklingum og starvsfólki verða munandi bøttar.</s>
                                <s>Likamlig og sálarlig viðgerð fara tá at hava somu inngongd.</s>
                            </p>
                            <p>
                                <s>Eisini byrjar samstarvið ímillum Novo Nordisk grunnin og Heilsumálaráðið, sum skal betra diabetesviðgerðina og granskingina á økinum.</s>
                            </p>
                            <p>
                                <s>Endurvenjingar til teirra, sum hava mist førleikar av sjúku ella skaða, verða eisini raðfestar.</s>
                                <s>Bara í ár verða seks nýggj størv sett til endurvenjing.</s>
                            </p>
                            <p>
                                <s>Og í næstum verður lógaruppskot lagt fram um at yvirtaka farsóttarøkið.</s>
                            </p>
                            <p>
                                <seg>***</seg>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Fyri at tryggja trivnað, fjølbroytni og vøkstur í øllum landinum mugu vit støðugt útbyggja infrakervið.</s>
                            </p>
                            <p>
                                <s>Vit seta sjøtul á arbeiðið at gera tunnil til Suðuroyar og stovna partafelagið Suðuroyartunnil.</s>
                                <s>Frá 2025 seta vit 100 mió. kr. av um árið til verkætlanina.</s>
                            </p>
                            <p>
                                <s>Eisini fyrireika vit ein vestmannatunnil, og arbeiðið við tunli millum Øravík og Fámjin er byrjað.</s>
                            </p>
                            <p>
                                <s>Arbeiðini við tunlunum til Sandoynna, Dals og Norður um Fjall ganga eftir ætlan.</s>
                            </p>
                            <p>
                                <s>Eysturoyartunnilin hevur kollvelt samferðsluna, og prísurin er nú tillagaður, so at tey, sum koyra ofta, fáa størri nyttu av tunlinum.</s>
                            </p>
                            <p>
                                <s>Strandfaraskip Landsins knýta landið saman og hava alstóran týdning fyri samferðsluna.</s>
                                <s>Men Strandferðslan má umskipast, so hon fær tryggar og varandi karmar og ferjuflotin kann endurnýggjast.</s>
                            </p>
                            <p>
                                <s>Seinnu árini hevur suðuroyarleiðin verið undir trýsti.</s>
                                <s>Økta virksemið í oynni ávirkar farmaflutningin.</s>
                                <s>Vit leiga tí ferjuna Herjolf III, ið fyrst og fremst skal sigla sum farmaskip.</s>
                                <s>Soleiðis fáa bæði suðuroyingar og vinnan betri tænastu.</s>
                            </p>
                            <p>
                                <seg>***</seg>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Sum eg nevndi í byrjanini, hómast nú hóttanir, sum kunnu ávirka okkara vøkstur.</s>
                                <s>Vit noyðast at virka fyri at tryggja okkum, at ávirkanin verður so lítil sum gjørligt.</s>
                            </p>
                            <pb n="14" />
                            <p>
                                <s>Kríggið í Ukraina ávirkar milliónir av fólki beinleiðis.</s>
                                <s>Eitt nú Tatsianu og Vitalii Turbin – og børn teirra.</s>
                                <s>Men tað ávirkar enn fleiri óbeinleiðis.</s>
                            </p>
                            <p>
                                <s>Í tí smáa eru stórt sæð allar vørur vorðnar dýrari – og í tí stóra er altjóða politiska støðan fullkomiliga kollvelt.</s>
                            </p>
                            <p>
                                <s>Tað krevur ein búnari og virknari verjupolitiskan leiklut, nú vit hava fingið størri ávirkan enn nakrantíð áður.</s>
                            </p>
                            <p>
                                <s>Lofteftirlitsradarin, sum landsstýrið og danska stjórnin gjørdu avtalu um í juni, tryggjar, at fremmand flogfør ikki kunnu flúgva ósædd í føroyskum loftrúmi.</s>
                                <s>Hetta hevur týdning fyri NATO-verjuna og tryggleika føroyinga.</s>
                            </p>
                            <p>
                                <s>Samstarvið við donsku verjumyndugleikarnar er økt, og samskiftið við NATO, USA, Bretland, Noreg og Ísland um verjupolitisk viðurskifti er í menning.</s>
                            </p>
                            <p>
                                <s>Tað eru nýggjar tíðir í ríkisfelagsskapinum.</s>
                                <s>Vit skulu framhaldandi modernisera felagsskapin – gagnnýta sínámillum møguleikar og beina burtur markaforðingar.</s>
                            </p>
                            <p>
                                <s>Nýggja samstarvsráðið, sum hittist her í juni, er eitt nýbrot.</s>
                                <s>Nú eru vit við í tí, sum hevur týdning fyri trygd og verju í Norðuratlantshavi og í Arktis.</s>
                            </p>
                            <p>
                                <s>Tí mugu vit gera okkum greitt, hvat vit vilja trygdarpolitiskt.</s>
                                <s>Uppskot til samtyktar um trygdarpolitisku mál Føroya verður lagt fyri Løgtingið í november.</s>
                            </p>
                            <p>
                                <s>Eisini verður ein ætlan um cybertrygd løgd fram við árslok.</s>
                            </p>
                            <p>
                                <seg>***</seg>
                            </p>
                            <p>
                                <s>Tí vit síggja nú av álvara, hvussu vit ávirkast hvør av øðrum.</s>
                                <s>Tað, sum verður sátt aðrastaðni, grør brátt hjá okkum við.</s>
                                <s>Tí arbeiða vit fyri samstarvi og avtalum við fleiri lond.</s>
                                <s>Vit mugu støðugt fáa vinnulívinum nýggjar útflutningsmøguleikar.</s>
                            </p>
                            <p>
                                <s>Í apríl samdust Føroyar og Japan um ein formligan karm um samstarv.</s>
                                <s>Vit vilja hava eina fríhandilsskipan.</s>
                                <s>Sendistovan í Tel Aviv hevur virkað í hálvtannað ár, og útflutningurin til Ísraels er í stórari menning.</s>
                                <s>Arbeitt verður nú við at lata upp sendistovu í Washington.</s>
                            </p>
                            <p>
                                <s>Seinastu tíðina hevur sera jaligt samskifti verið millum løgmann og ES-nevndarforkvinnuna.</s>
                                <s>ES tykist nú veruliga sinnað at styrkja viðurskiftini við Føroyar, eisini á handilsøkinum.</s>
                            </p>
                            <p>
                                <s>Og fyri at skapa enn betri gróðrarlíkindi fyri útflutningi fara vit at stovna “Export Faroe Islands”, ið skal hava ábyrgd av at menna útflutning, eins og “Visit Faroe Islands” mennir ferðavinnuna.</s>
                            </p>
                            <pb n="15" />
                            <p>
                                <seg>***</seg>
                            </p>
                        </div>
                        <div>
                            <p>
                                <s>Harra formaður!</s>
                                <s>Góðu føroyingar.</s>
                            </p>
                            <p>
                                <s>Málið fyri hetta komandi árið verður at velta upp úr nýggjum og sáa nýtt.</s>
                                <s>Men eisini at verja vøksturin og skapa lívd, har neyðugt er.</s>
                                <s>Tryggja, at garðar okkara eru í seyðahøgum standi, nú hóttanir hómast.</s>
                            </p>
                            <p>
                                <s>Føroyska samfelagið stendur í fagrasta blóma, og vit hava hetta farna árið sett met á nógvum ymsum parametrum.</s>
                                <s>Tað gongur ómetaliga væl.</s>
                            </p>
                            <p>
                                <s>Men eygleiða vit heimin, síggja vit, at tað spakuliga er farið at myrkna.</s>
                                <s>Tað ber boð um, at summarið fer at halla.</s>
                                <s>Men virka vit rætt nú, kunnu vit tryggja okkum, at nýggja árstíðin ikki tekur okkum á bóli.</s>
                            </p>
                            <p>
                                <s>Kring landið eru fólk nú í hoyna.</s>
                                <s>Eisini tey fyrireika seg til dimmari tíðir.</s>
                                <s>Einki hoyfólk stúrir tó fyri vetrinum, tí tey vita sum er: soleiðis er ringrásin, og bera tey seg skilagott at nú, strekkir summarvøksturin til – eisini tá ið ruskveðrið kemur.</s>
                            </p>
                            <p>
                                <s>Politiskt er støðan tann sama.</s>
                                <s>Fyrireika vit okkum við skili, nýtist okkum ikki at stúra.</s>
                            </p>
                            <p>
                                <s>So eru vit framhaldandi trygg.</s>
                            </p>
                            <p>
                                <s>Eg skal enda við einum so hóskandi broti úr yrkingini MYND 1 úr savninum »Eg skrivi á vátt pappír« eftir Lív Mariu Róadóttir Jæger.</s>
                                <lb />
                                <quote>
                                    <p>
                                        <!-- <seg>»<s>Enn eru dagarnir ljósir <lb/> langir <lb/><lb/> Ljósið fer at broytast komandi tíðina við blíðari vissu blíð tí tað fer ikki at skaka nakran at tað hendir</s>«</seg> -->
                                        <seg>»<s>Enn eru dagarnir ljósir <lb /> langir <lb /><lb /> ljósið fer at broytast komandi tíðina <lb /> við blíðari vissu <lb /> blíð <lb /> tí tað fer ikki at skaka nakran at tað hendir</s>«</seg>
                                    </p>
                                </quote>
                            </p>
                            <p>
                                <s>Góða ólavsøku, øll somul!</s>
                            </p>
                            <p>
                                <s>Gud signi Føroyar.</s>
                            </p>
                            <p>
                                <seg><persName>Bárður á Steig Nielsen, <roleName>løgmaður</roleName></persName></seg>
                            </p>
                        </div>
                    </div>
                </div>
                <div type="chapter">
                    <head rend="bold center">Partur II</head>

                </div>
                <div type="chapter">
                    <head>Partur III</head>
                    <div>
                        <head rend="bold">Løglisti</head>
                    </div>
                </div>
            </div>
        </body>
    </text>
</TEI>