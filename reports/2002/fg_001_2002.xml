<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>FG-001/2002: Ólavsøkufrágreiðing løgmans 2002</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-11-06" />
      </publicationStmt>
      <notesStmt>
        <note>
          <s xml:id="y5qbmgdkzb">Politiska endamálið við fíggjarpolitikkinum er at laga føroyska búskapin til ein sjálvberandi búskap, har: allir borgarar hava javnbjóðis møguleikar, vælferðin hjá føroyingum verður ment, samfelagnum verður tryggjað eitt sunt støði fyri sjálvsmenning og búskaparligum sjálvbjargni, javnvág verður millum privat og alment fyritaksemi og íløgur.</s>
        </note>
      </notesStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Anfinn Kallsberg</persName>
            <roleName>løgmaður</roleName>
          </author>
          <ref target="https://www.logting.fo/documents/10628" />
          <note type="source_format">PDF document, machine-readable text</note>
          <date when="2002-07-29">29. juli 2002</date>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <pb n="1" />
      <div type="report">
        <pb n="5" />
        <div type="chapter">
          <head>Partur I</head>
          <div>
            <head rend="bold">Framløga Løgmans</head>
            <div>
              <p>
                <seg>
                  <hi rend="italic">Harra formaður,</hi>
                </seg>
              </p>
              <p>
                <s xml:id="b43fb6afqo">Vit fara í dag undir fyrstu tingsetuna í hesum valskeiði.</s>
                <s xml:id="tetkxvkero">Tann 6. juni varð nýtt landsstýri skipað, sum hevur sett sær sum mál at arbeiða fyri at gera Føroyar sjálvbjargnar – fíggjarliga og fyrisitingarliga – til tess, at Føroya fólk kann gera framtíðarstøðu sína av uttan forðandi bindingar.</s>
              </p>
              <p>
                <s xml:id="vvvmruatyz">Samgonguflokkarnir eru samdir um, at sjálvstýri, sosial trygd og framburður eru høvuðssetningur landsstýrisins, og hava sett sær sum mál at skipa víðfevnt samstarv við allar flokkar á Føroya løgtingi.</s>
              </p>
              <p>
                <s xml:id="wfzdwduv2b">Undanfarna landsstýrið samráddist við donsku stjórnina um ein sáttmála, ið skuldi skipa Føroyar sum land við fullveldi í frælsum felagsskapi við Danmark.</s>
              </p>
              <p>
                <s xml:id="zodgo6wypw">Í hesum samráðingum var landsstýrið, sum Føroya fólki og Føroya løgtingi kunnugt, í støðugum mótvindi.</s>
                <s xml:id="zldoas477i">Men henda støða broyttist, tá ið løgmaður og danski forsætismálaráðharrin á fundi í januar í ár samdust um eina felagslýsing, ið skapar grundarlag undir eini nøktandi sjálvstýristilgongd, har møguleiki eisini er at taka yvir mál, ið ikki eru nevnd í heimastýrislógini.</s>
              </p>
              <p>
                <s xml:id="e2esmgbkdq">Støði er nú lagt undir eini tryggari sjálvstýristilgongd, og samgongan ætlar at yvirtaka hesi málsøki: familjurættarmál, havumhvørvi, kortlegging, upphavsrætt, vinnulóggávu, tilbúgving, verðurtænastu, vitaverk, uppmerking, fjølmiðlaábyrgdarlóg og arbeiðs- og uppihaldsloyvi.</s>
              </p>
              <p>
                <s xml:id="saejjy5l4d">Vit hava longu yvirtikið almanna forsorg og undirvísingarmál, og nú er tað okkara uppgáva at gera skipanir á hesum økjum við grundarlagi í egnum viðurskiftum.</s>
              </p>
              <p>
                <s xml:id="o6vnlzo5h7">Sjóbjargingarstøð, er stovnað, sum tekur sær av at samskipa bjarging og leiting á sjónum.</s>
                <s xml:id="ntq6kq5lf6">Tyrluskipan við nýmótans leiti- og bjargingarútgerð, ið røkkur allar partar av føroyskum sjógvi, hevur nú verið virkin í eitt ár, og arbeitt verður við eini skipan, har læknar og bjargarar við serligari útbúgving, kunnu fara út við tyrlum.</s>
              </p>
              <p>
                <s xml:id="ftr6mviafz">Hin 1. januar 2002 varð radiosamskifti og radiogrundaða neyð- og trygdartænastan yvirtikin.</s>
                <s xml:id="wtyr44rchv">Sama dag varð Skipaeftirlið yvirtikið.</s>
                <s xml:id="aovz4cxhnj">Fyribils arbeiðir skipaeftirlitið eftir donskum forskriftum, sum verða føroyskaðar eftir tørvi.</s>
              </p>
              <p>
                <s xml:id="vo7npq47a4">Fólkakirkjan verður í samstarvi við allar partar í føroysku kirkjuni yvirtikin, og arbeiðið at yvirtaka løgreglu og rættarskipan heldur fram í neyvum samstarvi við allar partar á økinum.</s>
              </p>
              <p>
                <s xml:id="zcq3dtbi6j">Ætlan um útbygging og fígging av Vága floghavn verður gjørd, og tryggjað verður sunnur rakstrarbygnaður, so floghavnin kann útbyggjast og takast yvir.</s>
                <s xml:id="pvjwx3y567">Arbeiðið at taka yvir loftferðslumyndugleikan heldur fram.</s>
              </p>
              <p>
                <s xml:id="z55duqzy5y">Semja er gjørd við danska ráðharran í útlendingamálum um, at øll útlendingamál koma undir føroyskt málsræði.</s>
              </p>
              <pb n="6" />
              <p>
                <s xml:id="gz6n363utt">At byggja landið við føroyskari lóg er tann tátturin, sum einamest hevur ligið á láni.</s>
                <s xml:id="k4khus2es2">Eitt stórarbeiði liggur í at menna føroyska løgfrøði, rættarskipan og dómvald, tað, vit vanliga rópa triðja statsvaldið.</s>
              </p>
              <p>
                <s xml:id="ebwprswdhr">Grundlógarnevndin handaði álit á nýggjárinum, har arbeiðið og úrslitini higartil eru lýst, og uppskot eru gjørd um, hvussu arbeiðið hereftir verður skipað.</s>
              </p>
              <p>
                <s xml:id="ve4z6cycav">Landsstýrið fer í neyvum samstarvi við kommunurnar at leggja stóra orku í at fremja eitt greitt uppgávu- og ábyrgdarbýti millum land og kommunur og at leggja størri ábyrgdarøki til kommunurnar at røkja.</s>
                <s xml:id="cveosite2k">Í heyst verður ein tíðarætlan gjørd fyri arbeiðið.</s>
              </p>
              <p>
                <s xml:id="blsoil43ww">Ein týdningarmikil grundarsteinur undir samfelagi okkara er búskapurin.</s>
                <s xml:id="eralvsorrj">Politiska endamálið er at laga búskapin til ein sjálvberandi búskap, sum byggir á framleiðsluvirði landsins.</s>
              </p>
              <p>
                <s xml:id="xmdre7mq2x">Síðani mitt í nítiárunum hava vit havt ein árligan realvøkstur í bruttotjóðarúrtøkuni, góð 5,5%, og vøksturin sær út til at halda fram.</s>
              </p>
              <p>
                <s xml:id="vp5l224hlm">Góða búskapargongdin sæst aftur í øllum samfelagnum, og fólkatalið veksur.</s>
                <s xml:id="isol2btvls">Vit kunnu vænta, at um árslok búgva eini 48.000 fólk í Føroyum.</s>
                <s xml:id="dbgmsozcuc">Arbeiðsloysið er nú komið niður á 2,7%.</s>
              </p>
              <p>
                <s xml:id="ebjky24tjk">Innflutningsvøksturin seinastu árini er steðgaður.</s>
                <s xml:id="zyzh6julre">Tó er gongdin ymisk fyri teir ymsu vørubólkarnar.</s>
                <s xml:id="fc6itqouin">Útflutningurin er vaksin støðugt seinnu árini, men í løtuni sær út sum, at vøksturin er steðgaður, fyribils í øllum førum.</s>
              </p>
              <p>
                <s xml:id="ovbguqdaxp">Stóri búskaparvøksturin hevur vaksið trýstið á handilsjavnan.</s>
                <s xml:id="p4kgdhrfs6">Tó vísa tølini fyrsta ársfjórðing í ár eitt avlop.</s>
              </p>
              <p>
                <s xml:id="xn6n2q6vkr">Í 90-árunum hevur verið stórt avlop á gjaldsjavnanum, og í fjør var tað 910 mill.</s>
              </p>
              <p>
                <s xml:id="a3wmjb5xke">Í fleiri ár á rað hevur avlop verið á fíggjarlógini, og higartil í ár eru bæði skattur og avgjøld væl hægri enn mett.</s>
                <s xml:id="ia3ghxspou">Gjaldføri landskassans er gott, og góðar 2 mia. eru á bók í Landsbankanum.</s>
              </p>
              <p>
                <s xml:id="zipdi6woy2">Øll skuldin uttanlands var um árslok 6,4 mia. og ognin 8,6 mia. Landskassaskuldin til danska statin er nú 4,1 mia. og landskassans brævalán 300 mill.</s>
                <s xml:id="abvp3iqkih">kr.</s>
              </p>
              <p>
                <s xml:id="fbnud6soka">Sjálvt um ætlanir eru um at gera stórar íløgur í komandi árum, og upphæddirnar á fíggjarlógini til íløgur kunnu tykjast avmarkaðar, ber til við neyvari íløguætlan at fáa útint tær ætlanir, sum leingi hava ligið á láni.</s>
              </p>
              <p>
                <s xml:id="xp2fyhinho">Ein sjálvberandi og kappingarfør vinna er hornasteinurin undir einum sjálvberandi búskapi.</s>
                <s xml:id="rnlaqpxtgb">Landsstýrið fer framhaldandi at arbeiða fyri, at føroyskt vinnulív hevur bestu fortreytir fyri at geva avkast og mennast.</s>
              </p>
              <p>
                <s xml:id="sbckp3hkaa">Menningin seinastu árini í alivinnuni hevur gjørt føroyska búskapin sterkari.</s>
                <s xml:id="va5h4pb7rw">Í Føroyum eru nú alifyritøkur, sum í altjóða kapping megna at gera seg galdandi við dygdarvørum.</s>
                <s xml:id="pm54pfutze">Landsstýrið fer at fylgja væl við, hvussu tær avbjóðingar, alivinnan seinastu tíðina hevur møtt m.a. av herviligari sjúku, ávirka alivinnuna.</s>
                <s xml:id="lj2wrikgu4">Arbeiðið saman við alivinnuni at styrkja skipanina viðvíkjandi sjúkuniðurberjing heldur fram.</s>
              </p>
              <p>
                <s xml:id="zro32nsfdg">Nógv orka verður í løtuni nýtt at fylgja og loysa trupulleikar í sambandi við avgerð ES um at kanna um laksur av føroyskum uppruna hevur verið dumpaður á ES marknaðinum.</s>
              </p>
              <pb n="7" />
              <p>
                <s xml:id="eny4hisn7b">Leingi hevur verið tosað um, at nýggjar vinnur skulu mennast til tess at gera føroyskt vinnulív meiri fjøltáttað.</s>
                <s xml:id="tuqr2godra">Vónandi kann nýggi Vinnuframagrunnurin virka við til, at framtøk verða gjørd á økjunum sum til dømis: kunningartøkni, bio- og ílegugransking og ferðavinnu.</s>
              </p>
              <p>
                <s xml:id="j4zkluaj7l">Ein av fortreytunum fyri vinnulívsmenning er hóskandi ferða- og flutningssamband millum tey ymsu plássini í Føroyum og millum Føroyar og útheimin.</s>
                <s xml:id="zxsjdgjoq6">Landsstýrið hevur tikið stór stig til tess at gera innlendis undirstøðukervið betri so lættari verður at koma millum oyggjarnar.</s>
                <s xml:id="lu3m57de7x">Hetta arbeiði heldur fram.</s>
              </p>
              <p>
                <s xml:id="loh44bhmm4">Á vinnu- og arbeiðsmarknaðarøkinum hevur landsstýrið sett sær fleiri mál í hesi tingsetu.</s>
                <s xml:id="k6by76sqat">Ætlanin er m.a., at landbúnaðarlóggávan skal verða endurskoðað, og kappingarlógin skal verða dagførd, har samanleggingareftirlit eisini verður partur av lógini.</s>
                <s xml:id="lydn2mmhjr">Ætlanin er m.a. eisini, saman við pørtunum á arbeiðsmarknaðinum, at gera skipan at loysa trætur á arbeiðsmarknaðinum, so skjótt tær koma í.</s>
                <s xml:id="geud43e4po">Somuleiðis verður farið undir at gera eftirlønarskipan fyri øll.</s>
              </p>
              <p>
                <s xml:id="so3ifknwow">Landsstýrið fer at virka fyri, at greiður skilnaður er millum tað almenna og tað privata.</s>
                <s xml:id="yar6y3h5c3">Hetta er besta trygd fyri, at beinleiðis politisk stýring viðvíkjandi føroyskum vinnulívi kemur ikki aftur.</s>
              </p>
              <p>
                <s xml:id="atusefbxem">Í hesum sambandi fer landsstýrið nú undir eina tilgongd, sum væntandi fer at halda fram í fleiri ár, har tær ymisku fyritøkurnar, sum landið eigur, verða einskildar.</s>
              </p>
              <p>
                <s xml:id="djkxhqa2yh">Henda tilgongd eigur at verða skipað so, at hon hevur stórt álit millum teir íleggjarar, sum hava áhuga í at ogna sær hesar fyritøkur.</s>
                <s xml:id="xf2bl6bij2">Tað er tí umráðandi, at fyritreytirnar fyri einskiljingum eru greiðar, eins og at arbeiðið verður gjørt varliga og gjøgnumskygt og við so stórum politiskum stuðli sum gjørligt.</s>
              </p>
              <p>
                <s xml:id="y5utqruvjl">Landsstýrið kann við at vera virkið á einum komandi virðisbrævamarknaði hjálpa til at menna ein virðisbrævamarknað, sum fer at gera møguleikarnar hjá føroyskum vinnulívi betri, at fáa atgongd til vágafúsan kapital.</s>
              </p>
              <p>
                <s xml:id="vrgph6pavz">Eftir tað at Løgtingið hevði aðalorðaskifti um fiskivinnupolitikkin, er lógin um vinnuligan fiskiskap broytt.</s>
                <s xml:id="yeeccvaayu">Umframt broytingar viðvíkjandi ráðgevingini í fiskivinnuni og eina fylgissveinaskipan, sum skal bøta um trygdina á sjónum og um fiskiveiðieftirlitið, eru greiðari reglur gjørdar um at avhenda fiskirættindi og um brúksskyldu.</s>
              </p>
              <p>
                <s xml:id="kw6fuhg2yj">Fiskidagarnir næsta fiskiár verða óbroyttir, og lógaruppskot verður lagt fram um hetta í dag.</s>
              </p>
              <p>
                <s xml:id="hn64f5gkdv">Sínámillum fiskiveiðisamráðingar fyri 2002 hava gingið rímiliga væl.</s>
                <s xml:id="yimemzbza7">Botnfiskakvoturnar í Barentshavinum eru hægri í 2002 í russiskum sjógvi og nakað hægri í norskum sjógvi.</s>
                <s xml:id="v55ioyxxku">Kvoturnar í ES-sjógvi eru tær somu undantikin svartkjaftakvotan, sum semja ikki fekst um.</s>
                <s xml:id="a3ssu3xoeh">Í grønlendskum og íslendskum sjógvi er kvotastigið óbroytt.</s>
              </p>
              <p>
                <s xml:id="nhzsytqatx">Strandalondini hava havt 10 samráðingarumfør um at loysa svartkjaftakvoturnar.</s>
                <s xml:id="sx2bqa2syq">Eitt uppskot um veiðisetning er gjørt, men enn er ikki semja um mest loyvdu veiði og um býtið millum strandalondini.</s>
                <s xml:id="arm4ken7s6">ES, Føroyar, Noreg og Ísland hava sett sær sína egnu kvotu fyri 2002.</s>
              </p>
              <p>
                <s xml:id="obykudypji">Fiskimøguleikarnir eftir uppsjóvarfiskasløgum eru enn góðir, men vísindaliga ráðgevingin ávarar um støðuna hjá svartkjaftastovninum, sum er í vanda av ov stórum veiðitrýsti.</s>
                <s xml:id="n7n2t4sc6z">Her má havast í huga tann alstóra týdning, sum hesin stovnurin hevur fyri føroyska samfelagið.</s>
                <s xml:id="sgksdajt7c">Norðhavssildin og makrelstovnurin eru væl fyri, og vísindaliga ráðgevingin mælir til at halda fram við sama veiðisetningi.</s>
              </p>
              <pb n="8" />
              <p>
                <s xml:id="uqauc7rcgp">Fiskivinnan er høvuðsvinna okkara, og áhugavert verður at síggja, hvønn týdning oljuvinnan kann fáa fyri Føroyar.</s>
                <s xml:id="kzmafbcg25">Vit vita frá úrslitum av royndarboringunum í fjør, at borið varð við munandi nøgdir av olju í djúpum jarðløgum.</s>
                <s xml:id="znlyypqnco">Ein frágreiðing við nágreiniligari lýsing av boriúrslitunum verður latin Oljumálaráðnum ein av fyrstu døgunum eftir ólavsøku.</s>
              </p>
              <p>
                <s xml:id="ya5z4jsfvj">Finningarbrunnurin í fjør liggur tætt upp at landgrunsmarkinum móti Bretlandi, og roknast kann við, at ein møgulig oljuleið gongur tvørturum markið.</s>
              </p>
              <p>
                <s xml:id="zcbtydpvi6">Tað er ikki einans vinnan, ið ber framburð í sær.</s>
                <s xml:id="bsxg77wlzt">Flestu tjóðir ásanna, at mentanararbeiði, útbúgving og gransking eru grundarlag undir samfelagsmenningini.</s>
                <s xml:id="cf2ifkk6x6">Støddin á londum, nøgdin av náttúrutilfeingi og fólkatal eru ikki einastu treytir fyri at standa seg í heimssamfelagnum.</s>
                <s xml:id="l7cffuv5x6">Útbúgving og skapandi evni hjá fólkinum hava týðandi leiklut í hesum samanhangi.</s>
                <s xml:id="qtwqmhjzsm">Tað skapar ikki bert fólkaræði, trivnað og javnbjóðis møguleikar, men eisini framburð, vinnulívsmenning og búskaparvøkstur.</s>
              </p>
              <p>
                <s xml:id="w3zqh6gto4">Okkara dugnaligu listafólk, tónleikarar, sjónleikarar, ítróttafólk, rithøvundar og granskarar hava seinastu árini aftur og aftur prógvað, at íløgur í mentan, útbúgving og gransking kunnu løna seg og seta Føroyar á heimskortið.</s>
              </p>
              <p>
                <s xml:id="svfzy4cume">Í heyst verður aðalorðaskifti í løgtinginum um sernámsfrøði, og farið verður undir at fyrireika skúlatilboð til ung menningartarnað.</s>
              </p>
              <p>
                <s xml:id="qrnoa26vzl">Útbúgving er ikki longur eitt avmarkað tíðarskeið, men fevnir um alt lívið.</s>
                <s xml:id="nzl7unlldx">Tað er tí neyðugt at samskipa útbúgvingarverkið í Føroyum í eitt vitanarkervi og at skapa møguleikar fyri øktum samstarvi millum útbúgvingarverkið, arbeiðsmarknaðin og vinnulívið.</s>
              </p>
              <p>
                <s xml:id="nls4jfvac4">Árið í ár er lýst sum árið hjá tí góða fólkaskúlanum.</s>
                <s xml:id="z3qdi4rsjk">Ætlanin er at brúka tað, sum eftir er av árinum, at hevja upp og røða um viðurskifti, sum hava við skúlans virki at gera.</s>
                <s xml:id="xwrwd4lgvi">Skipað verður fyri ráðstevnum, fundum o.ø., sum kunnu vera við til at leggja lunnar undir eitt livandi kjak um framtíðar fólkaskúlan.</s>
                <s xml:id="ltfb3f63o7">Síðani er ætlanin at fara undir at eftirmeta fólkaskúlalógina eins og lógina um læraraútbúgving.</s>
              </p>
              <p>
                <s xml:id="mjyd4scvlr">Ein vælvirkandi fólkaskúli hevur alstóran týdning fyri næmingin og fyri familjuna sum heild.</s>
              </p>
              <p>
                <s xml:id="jieyqeeyku">Landsstýrið raðfestir familjuna høgt, og fyri fyrstu ferð er málsøki skipað serstakt undir einum landsstýrismanni.</s>
                <s xml:id="urnmbliwd5">Ætlanin er í hesum valskeiði at orða ein familju- og heilsupolitikk at leggja fyri Løgtingið til aðalorðaskiftis.</s>
              </p>
              <p>
                <s xml:id="wbctakpzjm">Samgongan staðfestir, at familjan er kjarnin í samfelagnum.</s>
                <s xml:id="au2aa6on6n">Tí eiga lógir, sum ikki samsvara við hesa grundreglu, støðugt at verða broyttar, so tær virka fyri at fjálga um familjuna.</s>
                <s xml:id="bs4lsghlnu">Tiltøk eru longu sett í verk, sum hava til endamáls at finna orsøkirnar til fosturtøkutrupulleikan.</s>
              </p>
              <p>
                <s xml:id="y56adtzwln">Fólkatalið veksur alsamt, og stórur tørvur er á at fáa tak yvir høvdið.</s>
                <s xml:id="eod35if54q">Grundarlagið undir góðum familjutrivnaði eru góð bústaðarviðurskifti.</s>
                <s xml:id="icqhswsw22">Landsstýrið hevur tí sett sær fyri at gera møguleikarnar fyri øðrvísi bústaðarbygging betri.</s>
                <s xml:id="gsqjj7qiyo">Arbeiðið at tillaga lóggávuna er farið í gongd, og lógin um Húsalánsgrunnin verður í hesum sambandi broytt.</s>
              </p>
              <p>
                <s xml:id="l6tju3eahr">Familjumynstrið er broytt nógv seinastu 50 árini.</s>
                <s xml:id="sz6j4agwlp">Hetta sæst millum annað aftur í bráðfeingis tørvinum á ellis- og røktarheimsplássum.</s>
              </p>
              <pb n="9" />
              <p>
                <s xml:id="qharzwubwd">Bráneyðugi tørvurin á eldrabústøðum, ellis- og røktarheimsplássum skal – í samstarvi við kommunurnar – nøktast eftir galdandi skipan.</s>
                <s xml:id="teq5mxzm4l">Hóskandi upphædd verður sett av til endamálið, og ætlanin er, at kommunurnar taka stig til byggingina.</s>
              </p>
              <p>
                <s xml:id="n3qblqwchu">Eldrarøktin verður skjótast gjørligt løgd til kommunurnar at reka, og ein semja verður gjørd millum land og kommunur um íløgur og skattabýti.</s>
              </p>
              <p>
                <s xml:id="ddgzycbmtr">Ein annar partur av hesum øki er heimarøktin, sum nú eisini skal fevna um samdøgursrøkt.</s>
                <s xml:id="by6zblxjfq">Trygdin hjá teimum veikastu, ið búgva heima, verður tá styrkt munandi og tænastan tíðarhóskandi.</s>
              </p>
              <p>
                <s xml:id="kbrhguzpda">Tað er alneyðugt í einum nútímans samfelag at seta sosiala trygd í hásætið og tryggja, at eingin av landsbúgvum okkara dettur burturímillum.</s>
              </p>
              <p>
                <s xml:id="szk4d6sucj">Landsstýrið fer í fyrra parti av valskeiðinum at broyta í teimum mest átroðkandi almannamálum, og fer áðrenn valskeiðið er runnið, at hava eina fullfíggjaða sosiallóggávu.</s>
              </p>
              <p>
                <s xml:id="xghmm5kewj">Ein arbeiðsbólkur verður settur at gera uppskot til nýggja forsorgarlóg, og skipanin við hjálpartólum verður endurskoðað.</s>
              </p>
              <p>
                <s xml:id="gzkyoq6zqk">Almannaverkið fer undir at tryggja fólki við skerdum arbeiðsevnum og sosialum tørvi atgongd til útbúgvingar og arbeiðsmarknaðin.</s>
                <s xml:id="qm3qi5a2ue">Hetta verður gjørt saman við pørtunum á arbeiðsmarknaðinum og fer at gera rættindini og trivnaðin hjá fólki við skerdum førleika betri.</s>
              </p>
              <p>
                <s xml:id="vppx23qghi">Á heilsuøkinum eru somuleiðis munandi batar fyri framman.</s>
                <s xml:id="yv3bqgfo2c">Á heysti 2003 verður nýggi sjúkrahúsbygningurin á Landssjúkrahúsinum liðugur at taka í nýtslu.</s>
                <s xml:id="jpqbxttcgh">Tað fer at bøta munandi um dygd og trivnað í heilsuverkinum, bæði fyri sjúklingar og starvsfólk.</s>
              </p>
              <p>
                <s xml:id="n2xmmotmyi">Klaksvíkar sjúkrahús fer óivað at hava størri virkisøki, tá ið Eysturoyggin og Borðoyggin verða samanknýttar við undirsjóvartunli.</s>
                <s xml:id="y6lolighl2">Suðuroyar sjúkrahús hevur fyri Suðuroynna sum útjaðara alstóran týdning fyri trivnaðin og tryggleikan í oynni og hevur sentralan týdning fyri umhvørvið á staðnum.</s>
              </p>
              <p>
                <s xml:id="cbu4zghbgw">Seinastu árini hevur umhvørvi og umhvørvisvernd fingið alt størri leiklut í altjóða politikki.</s>
                <s xml:id="req2skdyjp">Landsstýrið ætlar sær ikki at standa aftanfyri, hvat hesum viðvíkur, og hevur tí raðfest arbeiðið at gera náttúruverndarlóg, kemikaliulóg og at dagføra umhvørvisverndarlógina ovarlaga.</s>
              </p>
              <p>
                <s xml:id="n62zhjwacf">Sum tað sæst, eru nógv mál longu loyst úr lagdi, og fyri framman eru stórmál at fremja.</s>
                <s xml:id="k7zqxlrmyj">Men tað er ikki bara innanríkispolitiskt, at tøk skulu verða tikin.</s>
                <s xml:id="gf3vzm6xnq">Landsstýrið hevur sett sær fyri at vinna Føroyum veruliga uttanríkispolitiska og verjupolitiska ávirkan.</s>
                <s xml:id="lb34galrwi">Á teimum økjum, sum eru týdningarmikil fyri okkum, skulu Føroyar tí tryggja sær fult innlit og skulu virka fyri at fáa umboðan í millumtjóðafelagsskapum.</s>
              </p>
              <p>
                <s xml:id="botrc67jb5">Í yvirtiknum málum eiga Føroyar at hava heimildir at gera umsitingarsáttmálar við onnur lond og millumtjóðafelagsskapir, og í felagsmálum at taka avgerð um at lata seg umboða sum eygleiðari í øllum viðkomandi donskum sendinevndum.</s>
              </p>
              <p>
                <s xml:id="ae4tvzf5g6">Landsstýrið hevur sum politikk, at føroyskar fyritøkur skulu ikki vera verri fyri enn fyritøkur hjá EBS-londunum, tá ið hugsað verður um atgongd at heimsmarknaðinum.</s>
                <s xml:id="ufa4vhugqt">Royndirnar at fáa samráðingar í lag við tey lond, ið EFTA-londini hava í umbúna at gera fríhandilssáttmálar við, <pb n="10" /> eru higartil miseydnaðar.</s>
                <s xml:id="nxduyhx4jl">Tó eru royndirnar at gera fríhandilssáttmálar við hesi lond ikki sleptar.</s>
              </p>
              <pb n="10" />
              <p>
                <s xml:id="zl4qcfnvhv">Enn eru týdningarmikil øki í fríhandilssáttmálanum millum Føroya og ES, sum eru fyri forðingum.</s>
                <s xml:id="caloqnpird">Nevnast kann m.a., at kvoturnar av pilkaðum rækjum og fiskafóðri stigvtíst mugu vaksa, og tað er somuleiðis týdningarmikið, at Føroyar fáa limaskap í alevropiska upprunaøkinum.</s>
                <s xml:id="nnact2jpzx">Stór orka verður nýtt at virka fyri eini loysn á hesum.</s>
              </p>
              <p>
                <s xml:id="kv7p34d3ww">Í trygdar- og verjupolitiskum málum vil landsstýrið hava innlit og ávirkan á mál, ið viðvíkja Føroyum.</s>
                <s xml:id="kz45q2euy4">Eitt týdningarmikið stig kundi verið at latið umboð fyri landsstýrið verið eygleiðari á øllum fundum í NATO samanhangi, ið viðvíkja Føroyum og leiðunum kring okkum.</s>
              </p>
              <p>
                <s xml:id="uks6mkiqhq">Víðkanarætlanin hjá NATO her á landi, sonevnda SSSB-Far ætlanin, er dømi um, at føroyingar hava verið hildnir óvitandi ov leingi.</s>
                <s xml:id="gklgiubwk7">Harafturímóti tykist henda málsviðgerðin at vera dømi um, at tað ber til at hava skilagott samskifti við danskar útinnandi myndugleikar á økinum.</s>
                <s xml:id="rkq7eafpv2">Hetta varð eisini staðfest á fundi millum løgmann og danska verjumálaráðharran fyrr í hesum mánaðinum.</s>
              </p>
              <p>
                <s xml:id="n32uawv4av">Landsstýrið hevur sum yvirskipaðan setning, at trygdarskipanin í Norðurhøvum, sum NATO umsitur, ikki verður órógvað.</s>
              </p>
              <p>
                <s xml:id="prqy7tryat">Tvey marknamál eru aktuel í løtuni.</s>
                <s xml:id="ctstuj5tjt">Annað er ósemjan millum Føroya og Íslands um marknaseting millum londini, har arbeitt verður við at fáa semju.</s>
                <s xml:id="og5jlwho2q">Hitt er ósemjan um ytra landgrunnin uttan fyri 200 fjórðingar út á Hattonbanka og Rockallbanka.</s>
                <s xml:id="nbp7zmutpl">Okkara uppgáva í hesum føri er at prógva framhald av egnum landgrunni út til Hatton og Rockall, og at mótprógva, at onnur hava eins góð krøv og vit.</s>
              </p>
            </div>
            <div>
              <p>
                <seg>
                  <hi rend="italic">Harra formaður,</hi>
                </seg>
              </p>
              <p>
                <s xml:id="zgauyrg6l7">Røða løgmans hesa tingsetu ber brá av, at hetta er fyrsta tingseta í hesum valskeiði.</s>
                <s xml:id="barisrs4xl">Landstýrið hevur sett sær nógv og høg mál.</s>
                <s xml:id="zppvlxvou2">Tað er tí umráðandi, at raðfestingar verða gjørdar á øllum økjum, soleiðis at landsstýrið nær tey mál, tað setur sær hvørja tingsetu.</s>
              </p>
              <p>
                <s xml:id="rynmxsjscd">Øll høvuðsmál verða umrødd, viðgjørd og staðfest á landsstýrisfundi, áðrenn tey verða sett í verk ella latin Løgtinginum.</s>
                <s xml:id="t3c7flc66r">Tað er ein av høvuðsuppgávum løgmans at samskipa landsstýrisarbeiðið til tess at tryggja felags stev, samanhang, og at politikkur samgongunnar verður framdur í verki.</s>
                <s xml:id="rasmh45j6y">Løgmaður fer í komandi tíð at leggja dent á at gera hesa samskipan betri og styrkja hana.</s>
              </p>
              <p>
                <s xml:id="ev4ddtz7yd">Tað hvílir ein stór ábyrgd á okkum politikkarum.</s>
                <s xml:id="rc6swifjvi">Vit kunnu velja at leita eftir trupulleikum og leggja hvør eftir øðrum í eirindaleysum brigsli og skuldsetingum.</s>
                <s xml:id="w6x5ar7nmn">Tá er víst, at vit lata ábyrgdina í hendurnar á tilvildini, og er tað tá ikki vit, ið taka avgerðirnar.</s>
              </p>
              <p>
                <s xml:id="xw33nxairp">Vit kunnu hinvegin velja at leggja alt brigsl og skuldssetingar til viks og í staðin taka tøk saman, hóast vit eru ósamd politiskt á nógvum økjum.</s>
                <s xml:id="balwzqgd2j">Tá byggja vit land.</s>
              </p>
              <p>
                <s xml:id="unn5pliku3">Tað er við hesi vón, at eg ynski øllum løgtinginum eina góða tingsetu og góða ólavsøku.</s>
              </p>
            </div>
          </div>
        </div>
        <div type="chapter">
          <head rend="bold center">Partur II</head>
          <div>
            <head rend="bold">Sjálvstýrismál</head>
            <p>
              <s xml:id="jytrptzm7e">Landsstýrið hevur sett sær sum mál at halda fram við at gera Føroyar sjálvbjargnar fíggjarliga, vinnuliga og umsitingarliga til tess, at Føroya fólk kann gera framtíðarstøðu sína av uttan forðandi bindingar.</s>
            </p>
            <p>
              <s xml:id="p3pep3iror">Løgmaður og danski forsætismálaráðharrin samdust á fundi í januar í ár um eina felagslýsing.</s>
              <s xml:id="msxx3lne3q">Henda felagslýsingin skapar grundarlag undir eini nøktandi sjálvstýristilgongd, har møguleiki er fyri at taka yvir málini, ið ikki eru beinleiðis nevnd í heimastýrislógini.</s>
            </p>
            <p>
              <s xml:id="jyh5pb5vlp">Hildið verður tí fram við einari tryggari sjálvstýristilgongd, grundað á ómissandi og framhaldandi sjálvsavgerðarrætt Føroya fólks.</s>
              <s xml:id="gwdlr3i256">Landsstýrið fer í samstarvi við allar viðkomandi partar at virka fyri at yvirtaka tey málsøki, sum eru nevnd í samgonguskjalinum.</s>
            </p>
            <p>
              <s xml:id="rjqiupe35o">Gott samstarvslag valdar millum Føroya landsstýri og donsku stjórnina.</s>
              <s xml:id="kwghqmaiwf">Góð útlit eru fyri, at arbeiðið at fyrireika og fremja ymsu yvirtøkurnar fer at verða væl úr hondum greitt til gagns fyri allar partar.</s>
            </p>
            <p>
              <s xml:id="k6eza3nhv5">Grundað á rættarstøðu føroyinga sum tjóð við ómissandi og framhaldandi sjálvavgerðarrætti, skulu øll mál undir føroyskt málsræði og føroyska fígging, undantikin tey, ið knýta seg beinleiðis at fullveldistøkuni.</s>
              <s xml:id="oh6s4dczhj">Tá ið umsitingarligu og fíggjarligu bindingarnar eru burtur, skal Føroya fólk á fólkaatkvøðu taka avgerð um at skipa Føroyar sum fullveldisríki.</s>
            </p>
            <p>
              <s xml:id="zl6unph35j">Sostatt liggur megintátturin í sjálvstýrisarbeiðinum í at búgva Føroyar út løgliga, fyrisitingarliga og fíggjarliga til at standa á egnum beinum sum sjálvstøðugt land.</s>
            </p>
          </div>
          <div>
            <head rend="bold">Uttanríkismál</head>
            <div>
              <p>
                <s xml:id="oygi4uo27o">Landsstýrið hevur sum mál at vinna Føroyum veruliga uttanríkispolitiska ávirkan, við teim formligu og veruligu avmarkingum, ið standast av galdandi stjórnarskipan.</s>
                <s xml:id="wuhf6cjea3">Til hetta endamál er Løgmansskrivstovan farin undir at menna sín førleika í uttanríkismálum.</s>
                <s xml:id="uphbg4jsap">Partur av hesum er tann skipanarliga broytingin, at umboð landsstýrisins í Brússel, Keypmannahavn og London nú eru skipað sum sendimenn, ið eru samrunnin partur av Løgmansskrivstovuni.</s>
              </p>
              <p>
                <s xml:id="llgyu46q26">Uttanríkispolitiski setningurin fevnir um at tryggja sær innlit og avgerðarrætt í øllum uttanríkismálum og verjumálum, ið eru týdningarmikil fyri Føroyar, og at virka fyri, at Føroyar fáa umboðan í millumtjóðafelagsskapum, sum eru týdningarmikil fyri okkum.</s>
                <s xml:id="l3brgzp5zv">Løgmaður fer at halda fram at royna at útvega Føroyum atlimaskap í IMO.</s>
                <s xml:id="le3iucea6q">Samstarvið við grannar okkara í Norðuratlantshavi skal styrkjast.</s>
              </p>
              <p>
                <s xml:id="ggzznbpwia">Í yvirtiknum málum eigur Løgmansskrivstovan at hava í minsta lagi somu heimildir sum donsku stjórnarráðini at gera umsitingarsáttmálar (á donskum: forvaltingsoverenskomster) við onnur lond og millumtjóðafelagsskapir.</s>
                <s xml:id="f6dfeswcdm">Tá ið ræður um felagsmál, eigur Løgmansskrivstovan at kunna taka avgerð um at lata seg umboða sum eygleiðari í øllum donskum sendinevndum.</s>
                <s xml:id="fgdvc4sheb">Føroyar eiga eisini at arbeiða fyri, at ein virkin kunningarskipan verður fingin til vega í <pb n="12" /> felagsmálum, til tess at Løgmansskrivstovan fær innlit í øll uttanríkismál viðvíkjandi felagsmálum.</s>
              </p>
            </div>
            <div>
              <head rend="bold italic">Handilsmál</head>
              <p>
                <s xml:id="v7xekuwe46">Føroyar hava gott samband við ES, og dagligt samskifti er millum føroyska sendimannin í Brússel og avvarðandi embætisfólk hjá ES.</s>
              </p>
              <p>
                <s xml:id="nhpfhngc6a">Fundur hevur verið í felagsnevndini Føroyar-ES í summar.</s>
                <s xml:id="uy6eh4dkrx">Nevndin er í grundregluni samd um at virkað eigur at verða fyri at loysa mest átroðkandi málini millum Føroya og ES.</s>
                <s xml:id="ubeb2awa4i">Málið er føroyskur limaskapur í alevropiska upprunaøkinum og stigvíst at vaksa kvoturnar á pilkaðum rækjum og fiskafóðri.</s>
              </p>
              <p>
                <s xml:id="aaiya3chyh">Í hesum máli hava vit higartil havt trupulleikar av, at ES hevur tvinnað fiskirættindamál og handilsmál saman.</s>
                <s xml:id="ofqy2cly2p">At loysa svartkjaftamálið hevur frá ES verið sett fram sum fyritreyt fyri størri frælsisgerð á handilsøkinum.</s>
                <s xml:id="z4qkzzzd4a">Í sambandi við felagsnevndarfundin í summar vóru ítøkiligar ábendingar um, at glið er um at koma á hesi mál, hóast ov tíðliga er at siga nakað fyri vist um hetta.</s>
              </p>
              <p>
                <s xml:id="dih2jyfp7i">Løgmansskrivstovan er í holt við at dagføra upprunafrumskjølini í fríhandilssáttmálunum við EFTA-londini, so at tey verða í samsvar við upprunafrumskjølini í alevropiska upprunaøkinum.</s>
                <s xml:id="xdsuoh4f34">Dagførda upprunafrumskjalið í fríhandilssáttmálanum millum Føroya og Noregs kemur í gildi 1. august 2002.</s>
              </p>
              <p>
                <s xml:id="hle2jaa4hr">Fríhandilssamráðingarnar við Lettland hava verið ógvuliga torførar, av tí at Lettland hevur sett strangari krøv aftaná hvørt samráðingarumfar.</s>
                <s xml:id="b3dviyojxa">Tí fer løgmaður at greiða handilssamráðingarnar við Litava, áðrenn farið verður aftur til Lettland.</s>
                <s xml:id="mp2pqez6lq">Litava hevur fingið føroyskt útspæl í málinum, og Litava eigur tí næsta leik.</s>
              </p>
              <p>
                <s xml:id="bh5xc2ymmy">Samráðingarnar við Russland um fríhandilssáttmála hava verið langar og truplar.</s>
                <s xml:id="cozp7w462k">Enn er ov tíðiliga at siga nakað við vissu um nær komið verður á mál, men landsstýrið heldur fram við, at fáa sáttmála í lag við Russland.</s>
              </p>
              <p>
                <s xml:id="tgkd2coj55">Uppskot til fríhandilssáttmála er sent Ísrael, og bíðað verður eftir boðum haðani.</s>
              </p>
              <p>
                <s xml:id="x7m7bpgfx4">Politikkur landsstýrisins er, at føroyskar fyritøkur skulu ikki verða verri fyri enn fyritøkur hjá EBS-londunum, tá ið hugsað verður um atgongd at heimsmarknaðinum.</s>
                <s xml:id="g72xa4trq3">Henda politiska avgerð er tikin, tí at føroyski búskapurin er millum teir mest opnu og viðkvomu í heiminum.</s>
                <s xml:id="k6tlsnypz3">Búskaparlig menning og støðufesti í Føroyum er sostatt treytað av atgongd til útlendskar marknaðir.</s>
              </p>
              <p>
                <s xml:id="gvszara52l">Royndirnar at fáa samráðingar í lag við tey lond, ið EBS-londini hava í umbúna at gera fríhandilssáttmálar við, eru higartil miseydnaðar.</s>
                <s xml:id="nsacbys3ba">Flestu av hesum londum hava boðað frá, at tey ætla fyrst at fáa fríhandilssáttmálar sínar við EBS-londini frá hondini, áðrenn Føroyar sleppa framat.</s>
                <s xml:id="ds3efnyy53">Tó eru royndirnar at gera fríhandilssáttmálar við hesi lond ikki sleptar.</s>
              </p>
            </div>
            <div>
              <head rend="bold italic">Trygdar- og verjumál</head>
              <p>
                <s xml:id="lwkbvwezvm">Føroyskir myndugleikar hava ikki beinleiðis myndugleika á hesum øki og tískil heldur ikki nóg gott innlit í hesi viðurskifti.</s>
                <s xml:id="ofbxbsvsr6">Landsstýrið vil hava innlit og ávirkan á verjumál, ið viðvíkja Føroyum.</s>
                <s xml:id="tbnql2524g">Eitt týdningarmikið stig kundi verið at latið umboð fyri landsstýrið verið eygleiðari á øllum fundum í NATO samanhangi, ið viðvíkja Føroyum og leiðunum kring okkum.</s>
              </p>
              <pb n="13" />
              <p>
                <s xml:id="p5k5cohhsm">Ætlanirnar at víðka NATO-hernaðarútgerðina í Føroyum, sokallaða SSSB-Far ætlanin, er dømi um, at føroyingar hava verið hildnir óvitandi ov leingi.</s>
                <s xml:id="u2m5u2sk5d">Harafturímóti er henda málsviðgerðin síðani desember 2000 dømi um, at tað ber til at hava skilagott samskifti millum føroyskar og danskar útinnandi myndugleikar á økinum.</s>
                <s xml:id="xof5khvs74">Hetta varð somuleiðis staðfest á fundi millum løgmann og danska verjumálaráðharran fyrr í hesum mánaðinum.</s>
              </p>
              <p>
                <s xml:id="ppqbnwcxbu">Landsstýrið hevur sum yvirskipaðan setning á trygdarpolitiska økinum, at trygdarskipan í Norðurhøvum, sum NATO umsitur, verður ikki órógvað.</s>
              </p>
            </div>
            <div>
              <head rend="bold italic">Havrættar- og marknamál</head>
              <p>
                <s xml:id="nswyldgyar">Danmark ætlar nú at staðfesta Altjóðahavrættarsáttmálan frá 1982 (<hi rend="italic">United Nations Convention on the Law of the Sea</hi>, stytt UNCLOS), ið skipar altjóðarætt á øllum havleiðum heimsins.</s>
                <s xml:id="gqtrwqel7z">Hini Norðurlondini hava øll, eins og øll ES-londini, staðfest henda havrættarsáttmála.</s>
                <s xml:id="tocyglr4h2">Danmark hevur bíðað við staðfestingini, orsakað av ymsum óloystum málum.</s>
                <s xml:id="dnnf5py5nh">Havrættarsáttmálin fevnir um reglur fyri, hvussu sjómørk landanna kunnu verða sett, uppi í hesum sjóumveldismark, búskapar- og fiskimark og landgrunsmark.</s>
                <s xml:id="ayamp6wpd2">Sáttmálin fevnir eisini um vinnuligt virksemi á sjónum, uppi í hesum fiskiskap, hvalaveiði, handilsskip og oljuboring.</s>
                <s xml:id="f3g5c3c33o">Hann fevnir um gransking á sjónum og um havumhvørvi.</s>
                <s xml:id="tki2cyelqc">Samanumtikið er talan um mest umfatandi sáttmála, ið nakrantíð er gjørdur undir ST.</s>
                <s xml:id="kcj6q66gyv">Hann verður eisini skýrdur ”havsins grundlóg”.</s>
                <s xml:id="ptqcz7yuvr">Smávegis tillaging í lóggávu okkara kann gerast neyðug, verður sáttmálin staðfestur.</s>
              </p>
              <p>
                <s xml:id="lsgka3unno">Tvey marknamál eru í løtuni.</s>
                <s xml:id="c6zmt6ex4e">Annað er ósemjan millum Føroya og Íslands um marknaseting okkara millum.</s>
                <s xml:id="aicpc5purf">Arbeitt verður framvegis við at fáa semju í hesum máli.</s>
              </p>
              <p>
                <s xml:id="l4mxleehum">Hitt er ósemjan um ytra landgrunnin uttan fyri 200 fjórðingar, út á Hattonbanka og Rockallbanka.</s>
                <s xml:id="r3eok7fssc">Føroyar og Danmark hava í 1984 víst á, at Hatton-Rockall háslættin er framhald av føroyska landgrunninum, og setti tá krav um, at hann er okkara.</s>
                <s xml:id="mf7imp5wbv">Trupulleikin er, at eisini Ísland, Írland og Bretland siga seg eiga sama landgrunn.</s>
                <s xml:id="uupibj5b3d">Okkara uppgáva, eins og hjá mótpørtum okkara, er at prógva, at landgrunnur okkara heldur fram út til Hatton og Rockall, og eisini at mótprógva, at onnur hava eins góð krøv og vit.</s>
                <s xml:id="uz5mesuq6u">Samstarv og samskifti er við danskar myndugleikar um at fáa gjørt neyvari kanningar fyri at stuðla krøv okkara.</s>
                <s xml:id="cbl3b22c7h">Tí fer væntandi at verða tørvur á størri játtanum til hetta endamál.</s>
              </p>
            </div>
            <div>
              <head rend="bold italic">Burðardygg menning</head>
              <p>
                <s xml:id="wpucgfjujh">Í ár eru tíggju ár liðin, síðan ST- ráðstevnan um umhvørvi og menning (UNCED) varð hildin í Rio de Janeiro, Brasilia, í juni 1992.</s>
                <s xml:id="z6yrec6qbd">Í hesum sambandi verður ST-heimsráðstevnan um burðardygga menning hildin í Johannesburg í Suðurafrika í døgunum 26. august til 6 september.</s>
              </p>
              <p>
                <s xml:id="akljlv6rzu">Heimsráðstevnan (WSSD) verður eitt av høvuðstiltøkunum á altjóðapallinum komandi tíðina.</s>
                <s xml:id="umyw6nbd4h">Føroyar verða umboðaðar í donsku sendinevndini til ST-ráðstevununa, og høvi verður nýtt at kunna um støðu Føroya til tey evnini á altjóða dagsskránni fyri burðardyggari menning, ið eru mest viðkomandi fyri Føroyar sum tjóð, serliga í mun til náttúru og tilfeingisgrundarlag okkara sum fiskiveiðitjóð í Norðurhøvum.</s>
              </p>
            </div>
            <div>
              <head rend="bold italic">Menningar- og neyðhjálp</head>
              <p>
                <s xml:id="kjhauu77oh">Í farnu tingsetu lótu Føroyar 2,8 mió kr í bráðfeingisneyðhjálp til afganska fólkið gjøgnum World Food Programme hjá Sameindu tjóðum.</s>
              </p>
              <pb n="14" />
              <p>
                <s xml:id="csixrpfhec">Nú verður ein politikkur orðaður við greiðum málsetningi fyri menningarhjálp og neyðhjálp.</s>
                <s xml:id="gwgw32r55r">Samsvarandi raðfestingar verða gjørdar á fíggjarlógini.</s>
              </p>
            </div>
            <div>
              <head rend="bold italic">Norðurlendskt samstarv</head>
              <p>
                <s xml:id="wyybrovkmf">Landsstýrið ætlar at virka fyri, at Føroyar fáa fullan limaskap í Norðurlandaráðnum og Norðurlendska Ráðharraráðnum.</s>
              </p>
              <p>
                <s xml:id="wqefqwhhhd">Nú samstarvið er farið undir sítt næsta fimmtiáraskeið, verður sett út í kortið, hvørja kós samstarvið skal halda, og at hvørjum málum leiðin skal ganga.</s>
                <s xml:id="ir362j5yoq">Í tí sambandi hevur tað avgerandi týdning, at vit ikki sita tigandi á niðastu rók, men eru virkin og eru við til at skapa og menna tað samstarv, sum hevur verið okkum at gagni, og gjarna skuldi verið tað uppaftur meira hereftir.</s>
              </p>
            </div>
          </div>
          <div>
            <head rend="bold">Fyrisitingarframtøk</head>
            <div>
              <p>
                <s xml:id="dij32ghcg3">Ein av høvuðsuppgávum løgmans er sambært stýrisskipanarlógini at samskipa landsstýrisarbeiðið.</s>
                <s xml:id="uaft5s7v6p">Hetta verður gjørt við regluligum landsstýrisfundum, har øll høvuðsmál verða umrødd, viðgjørd og staðfest, áðrenn tey verða sett í verk ella latin Løgtinginum.</s>
                <s xml:id="sxunagiisc">Hesin arbeiðsháttur setur krøv til landsstýrismenn, sum hvør á sínum øki skulu leggja politikk og ætlanir sínar fyri landsstýrið.</s>
                <s xml:id="ixmogjim37">Men hetta er neyðugt til tess at tryggja felags stev og samanhang, soleiðis at politikkur samgongunnar verður framdur í verki.</s>
              </p>
              <p>
                <s xml:id="zvtfbihcza">Í eina tíð hevur verið arbeitt við at áseta fyrisitingarkarmar, sum skulu bøta um dygdina í politisku og fyrisitingarligu samskipanini.</s>
              </p>
              <p>
                <s xml:id="p2dwq2j6af">Løgmansskrivstovan hevur í seinastuni skipað fyri evnisdøgum um mannagongdir, ið skulu tryggja góða samskipan, eins og støðugt verður arbeitt við førleikamenning á øðrum økjum, ið hildin vera at vera fyrisitingini at gagni.</s>
              </p>
              <p>
                <s xml:id="bgxikaeqt7">Løgmaður fer næsta ár, eins og undanfarin ár, at leggja dent á at samskipa landsstýrisarbeiðið betri.</s>
              </p>
            </div>
            <div>
              <head rend="bold italic">Fyrisitingarfrágreiðing</head>
              <p>
                <s xml:id="uxufbx6xju">Seinastu árini hevur løgmaður fingið fleiri fyrispurningar í løgtinginum um almennu fyrisitingina, og um hvørjar ætlanir eru við fyrisitingarliga bygnaðinum.</s>
                <s xml:id="afa3ylysgs">Til tess at geva størri innlit í hetta økið ætlar løgmaður sær annaðhvørt ár at fáa gjørt eina fyrisitingarpolitiska frágreiðing, sum verður løgd fyri tingið til politiskt orðaskifti, og á alnótina sum kunning til allar borgarar.</s>
              </p>
              <p>
                <s xml:id="tl2zbcxj2x">Við hesi frágreiðing fer løgmaður at geva tekin um, hvønn veg fyrisitingin skal fara, hvussu og við hvørjum fyrilitum.</s>
                <s xml:id="w3jm77ofgm">Soleiðis fáa løgtingsmenn høvi at taka støðu og gera viðmerkingar til og ávirka fyrisitingarpolitikkin.</s>
              </p>
            </div>
            <div>
              <head rend="bold italic">Starvsfólkapolitikkur</head>
              <p>
                <s xml:id="trxu6ckuor">Tað almenna hevur orðaðan starvsfólkapolitikk á øllum høvuðsøkjum.</s>
                <s xml:id="weeis3aick">Eitt amboð sum landsins leiðslur og arbeiðspláss eiga at nýta til tess at røkka síni mál í gerandisdegnum.</s>
                <s xml:id="tywxpry7uo">Tað er ætlan løgmans støðugt at menna og eftirmeta starvsfólkapolitikkin.</s>
              </p>
            </div>
          </div>
          <pb n="15" />
          <div>
            <head rend="bold">Búskaparmál</head>
            <div>
              <p>
                <s xml:id="lkxljfsdyh">Samgongan hevur sett sær fyri at reka ein varnan og ábyrgdarfullan búskaparpolitikk, ásannandi, at grundstøðið undir búskapinum er framleiðsluvirðið í landinum.</s>
                <seg>Politiska endamálið við fíggjarpolitikkinum er at laga føroyska búskapin til ein sjálvberandi búskap, har:</seg>
                <list rend="bullet">
                  <item>allir borgarar hava javnbjóðis møguleikar,</item>
                  <item>vælferðin hjá føroyingum verður ment,</item>
                  <item>samfelagnum verður tryggjað eitt sunt støði fyri sjálvsmenning og búskaparligum sjálvbjargni</item>
                  <item>javnvág verður millum privat og alment fyritaksemi og íløgur.</item>
                </list>
              </p>
              <p>
                <s xml:id="c4xlydf6gn">Føroyski búskapurin hevur verið fyri stórum vøkstri nógvu seinastu árini, og tað sýnist, sum búskaparvøksturin stendur við.</s>
                <s xml:id="rphhyh4d5r">Tí er umráðandi, at endamálið hjá samgonguni verður fylgt so neyvt sum gjørligt í verki.</s>
                <s xml:id="xxh46sngwd">Tað er ógvuliga týdningarmikið, at tað almenna skumpar ikki undir tann upphitaða búskapin.</s>
                <s xml:id="kf2u4c35yu">Enn er neyðugt at reka ein varnan fíggjarpolitikk og at ansa eftir, at almennu íløgurnar ávirka virksemið sum minst.</s>
              </p>
              <p>
                <s xml:id="txx3h76aos">Nýggja samgongan hevur sett sær høg og ítøkilig mál, tá ið tað snýr seg um fíggjarpolitikk.</s>
                <s xml:id="rt6lshjxwr">Samstundis sum munurin millum inntøkur og útreiðslur á fíggjarlógini skal vaksa positivt rætta vegin á hvørjum ári, verður miðað eftir at gjalda skuld skjótari enn ætlað og at frysta blokkstuðulin.</s>
                <s xml:id="irm37n3ny6">Men samgongan hevur eisini sett sær fyri at lækka skattin, hækka barnafrádráttin og gera íløgur.</s>
                <s xml:id="jfvdsi23nb">Umráðandi er at hava tamarhald á íløgunum bæði hjá landskassa og kommunum.</s>
                <s xml:id="gzxtecwgee">Sjálvt um ætlanir eru um at gera stórar íløgur næstu árini, og upphæddirnar á fíggjarlógini til íløgur kunnu tykjast avmarkaðar, ber til við neyvari íløguætlan at útinna ætlanir, sum leingi hava ligið á láni.</s>
              </p>
              <p>
                <s xml:id="omiqigmovz">Innan karmin á verandi 10 ára íløguætlan er rúm fyri, at stóra byggingin á Landssjúkrahúsinum, arbeiðið upp á Vágatunnilin, Gásadalstunnilin, fyrireikingarnar til undirsjóvartunnil til Norðoyggjar og nýggja Suðuroyarskipið halda fram sum ætlað, og somuleiðis íløgur á skúlaog mentanar- og almannaøkinum.</s>
              </p>
            </div>
            <div>
              <head rend="bold italic">Bruttutjóðarúrtøka</head>
              <p>
                <s xml:id="qmdc2wcju3">Síðan miðjan nítiárini hevur realvøksturin í bruttotjóðarúrtøkuni verið góð 5,5% um árið, og vøksturin heldur fram.</s>
                <s xml:id="gguhuk3jfo">Í fjør var bruttotjóðarúrtøkan mett til 9,3 mia. kr.</s>
                <s xml:id="gbldja5kta">Vøksturin var 7,1%.</s>
              </p>
              <p>
                <s xml:id="d6tpbtbukc">At vøksturin hevur verið so stórur er fram um altgóður fiskiskapur og høgir fiskaprísir.</s>
                <s xml:id="bek6zcth6y">Men eisini tann stóri íløgutørvurin eftir ein íløgusteðg kreppuárini og vónirnar til eina oljuvinnu hava skundað undir búskaparvøksturin seinastu árini.</s>
                <s xml:id="hlgyyphazx">Nú arbeiði er mest sum til allar vinnuførar hendur, er tann stóra tilflytingin ein avgerandi fyritreyt fyri vøkstrinum.</s>
              </p>
            </div>
            <div>
              <head rend="bold italic">Fólkatal</head>
              <p>
                <s xml:id="rfnatkju2d">Fólkatalið veksur alsamt.</s>
                <s xml:id="opn7ng2y2p">Um árslok 2001 var fólkatalið komið upp á 46.996.</s>
                <s xml:id="cej2pniskg">Sum gongdin hevur verið í ár, verður mett, at vøksturin í fólkatalinum verður á leið sum í fjør.</s>
                <s xml:id="uihh5jor2n">Tað er, at fólkatalið veksur eini 1000 fólk, so um árslok fer tað upp um 48.000.</s>
                <s xml:id="ofbh4vrapn">Einir 2/3 stava frá nettotilflytingini og 1/3 frá burðaravlopinum.</s>
                <s xml:id="kzvjaun7i3">Higartil í ár vísa tølini ein vøkstur á øllum økjum í landinum.</s>
              </p>
              <p>
                <s xml:id="x5zpgqgbhm">Arbeiðsloysið, sum fyri einum árið síðani var 4,6%, minkar, og er nú komið niður á 2,7% av arbeiðsstyrkini.</s>
                <s xml:id="zrk2cd6ytn">Umleið 2,5% eru skrásett hjá arbeiðsloysisskipanini og umleið 0,6% skrásett hjá almannastovuni sum arbeiðsleys.</s>
              </p>
            </div>
            <pb n="16" />
            <div>
              <head rend="bold italic">Lønarútgjaldingar</head>
              <p>
                <s xml:id="zfw6vw5sxr">Stóri vøksturin í lønarútgjaldingunum heldur fram, og verður gongdin sum higartil í ár, kann væntast, at lønarútgjaldingarnar í ár fara at vera einar 6 milliardir kr.</s>
                <s xml:id="ep77xhfjby">Vøksturin í lønarútgjaldingunum seinastu árini hevur ligið úr 7% upp í 10%.</s>
                <s xml:id="m7xy64j44q">Og vøksturin í lønarútgjaldingunum fyrstu 6 mánaðirnar í ár er sum í fjør, t.e. 11% .</s>
              </p>
              <p>
                <s xml:id="istd4c4gkv">Lønarútgjaldingin í framleiðsluvinnuni hevur í miðal verið 11% hægri fyrstu 6 mánaðirnar í ár enn fyrstu 6 mánaðirnar í fjør.</s>
                <s xml:id="igpx2zsppi">Vøksturin í lønarútgjaldingunum í ali- og kryvjivirkjum var fyrstu 6 mánaðirnar í ár 11% hægri enn fyrstu 6 mánaðirnar í fjør og 28% hægri enn somu mánaðir 2000 til 2001.</s>
                <s xml:id="iwfjn5s3q6">Lønarútgjaldingarnar í fiskiskapi vóru 6,5% hægri fyrstu 6 mánaðirnar í ár enn fyrstu 6 mánaðirnar í fjør og 18% hægri somu mánaðir í fyrrárið.</s>
                <s xml:id="ykwedazqmt">Meðan lønarútgjaldingarnar til fiskavøruídnaðin vóru 13% móti 1% sama tíðarskeið árið fyri og ídnaður annars 14% afturímóti 12% somu tíð í fjør.</s>
                <s xml:id="yiwgfpfdki">Higartil í ár hevur vøksturin í lønarútgjaldingum til byggivirksemi verið 23% afturímóti somu tíð í fjør.</s>
              </p>
            </div>
            <div>
              <head rend="bold italic">Innflutningur</head>
              <p>
                <s xml:id="zowuyujbxg">Heildarinnflutningurin var 14% minni fyrstu fýra mánaðirnar í ár enn somu fýra mánaðir í fjør.</s>
                <s xml:id="eiqk2f6ooz">Innflutningurin, skip ikki roknað uppí, vaks 11,7% frá 2000 til 2001, og fyrstu 4 mánaðirnar í ár var hann tað sama sum somu tíð í fjør.</s>
                <s xml:id="yra5nqgkrt">Stórur vøkstur er í innflutningi fyri ávísar vørubólkar og stór minking í øðrum.</s>
              </p>
              <p>
                <s xml:id="gofbko3mqg">Verða skip ikki tald uppí, stavar minkingin í høvuðsheitum frá minni innflutningi til alivinnuna og brennievni, sum var ávikavist 28% og 13% minni fyrstu 4 mánaðirnar í 2002.</s>
              </p>
              <p>
                <s xml:id="dheizgjk3n">Tað er framvegis stórur vøkstur í innflutninginum til byggivirki og aðra framleiðslu, har vøksturin fyrstu 4 mánaðirnar í 2002 var ávikavist 7% og 5% sammett við somu 4 mánaðir í fjør.</s>
                <s xml:id="gtajsapywx">Innflutningur av maskinum o.a. útgerð var 5% lægri 4 teir fyrstu mánaðirnar í ár enn í sama tíðarskeið í fjør.</s>
              </p>
              <p>
                <s xml:id="zzdrbzdk3o">Innflutningurin til beinleiðis nýtslu var 5% hægri 4 teir fyrstu mánaðirnar í 2002 enn somu mánaðir í fjør.</s>
                <s xml:id="k2twcahu2j">Innflutningurin til beinleiðis nýtslu vaks frá 1997 til 1998 11%, frá 1998 til 1999 6%, 1999 til 2000 12% og frá 2000 til 2001 7,1%.</s>
              </p>
              <p>
                <s xml:id="v3tzay2naw">Stóri bilainnflutningurin steðgaði á í 2000, men vaks aftur í fjør, tá ið 2500 nýggir og brúktir bilar vórðu innfluttir tilsamans, ella 15% meira enn í 2000, og fyrstu 5 mánaðirnar í ár eru tilsamans 250 bilar innfluttir.</s>
                <s xml:id="nm4od5ddk7">233 bilar vóru innfluttir í fjør.</s>
                <s xml:id="mjrfgpvpn2">Vøksturin er 15%.</s>
              </p>
            </div>
            <div>
              <head rend="bold italic">Útflutningur</head>
              <p>
                <s xml:id="pdkxf2umtf">Útflutningurin hevur verið í støðugum vøkstri nógv tey seinastu árini, men í løtuni sær út til at stígur er komin í fyribils.</s>
                <s xml:id="hbq3zvy5mo">Útflutningurin,skip undantikin, vaks 14% frá 1997 til 1998, 11% frá 1998 til 1999, 13% frá 1999 til 2000, 18,4% frá 2000 til 2001, men fyrstu 5 mánaðirnar í ár er útflutningsvirðið 2% lægri enn somu mánaðir í fjør.</s>
              </p>
              <p>
                <s xml:id="smzkcwvew4">Gongdin seinastu árini hevur verið, at útflutningsnøgdin er ikki vaksin, men prísurin hevur verið so høgur, so virðið á útflutninginum er vaksið.</s>
                <s xml:id="t6twzkbhek">Mynstrið hevur verið, at meira er útflutt sum ísaður og frystur fiskur.</s>
                <s xml:id="hazhrqfo4d">Virðið á flaki er minkað.</s>
              </p>
              <p>
                <s xml:id="e7f53zv36s">Fyrstu 5 mánaðirnar í 2002 er útflutningsvirðið á ísaðum og frystum fiski vaksið 11% sammett við somu mánaðir í fjør.</s>
                <s xml:id="zgahwd6q3i">Fryst og ísað fiskafløk undantikin laksafløk er minkað umleið 1%.</s>
                <s xml:id="fsigkxrriz">Fryst fløk annars, sum er laksafløk burturav, er minkað 26%.</s>
              </p>
              <pb n="17" />
              <p>
                <s xml:id="f2zgrr6xjb">Prísurin á saltfiski hevur verið góður.</s>
                <s xml:id="vgrirxtqzz">Saltfiskaútflutningurin var í 1997 302 mill. kr., í 1998 362 mill.kr., í 1999 450 mill. kr., í 2000 546 mill. kr., í 2001 700 mill. kr.</s>
                <s xml:id="dkpss5rxt2">Tað er ein vøkstur, sum er góð 20% um árið.</s>
                <s xml:id="fkg3kkegfj">Fyrstu 5 mánaðirnar í ár var útflutningurin 285 mill. kr. hann var 328 mill. kr. sama tíðarskeið í fjør.</s>
                <s xml:id="ks33yuxira">Ein minking uppá 13 %.</s>
              </p>
              <p>
                <s xml:id="zumaxqd4ix">Útflutningurin av ídnaðarfiski fall 68% frá 1998 til 1999.</s>
                <s xml:id="jag257u6w7">Men í 2000 var útflutningurin aftur komin upp í 240 mill. kr. og í 2001 upp í 359 mill. kr, so tað eru stórar broytingar bæði í prísi og nøgd.</s>
                <s xml:id="kotnsr2p3i">Fyrstu 5 mánaðirnar í ár hevur útflutningurin av fiskavørum til ídnað verið nakað tað sama sum í fjør.</s>
              </p>
              <p>
                <s xml:id="sg2odxddai">Stórur vøkstur hevur verið í laksaútflutninginum seinastu árini, men steðgur er komin í.</s>
                <s xml:id="dpw52kzuaw">Í 1997 og 1998 lá virðið á laksaútflutninginum millum 400 og 500 milliónur krónur.</s>
                <s xml:id="bnzempgnc7">Virðið á laksaútflutninginum var í 2000 komið upp í 886 mill. kr. og í 2001 var virðið 940 mill. kr.</s>
                <s xml:id="w4gghqgkst">Fyrstu 4 mánaðirnar í ár var laksaútflutningurin 224 mill. kr.</s>
                <s xml:id="apjio4ziy2">Hann var 269 mill. kr. somu mánaðir í fjør.</s>
                <s xml:id="xu4ewg3n5p">Ein minking sum er 15%.</s>
              </p>
            </div>
            <div>
              <head rend="bold italic">Handilsjavni</head>
              <p>
                <s xml:id="opaje77ryi">Tann stóri búskaparvøksturin hevur vaksið trýstið á handilsjavnan seinastu árini, og avlopið á handilsjavnanum vendi í 2000 til hall eftir tað, at avlop hevur verið á handilsjavnanum gjøgnum øll 90-árini, men í 2001 var avlopið aftur 133 mill. kr.</s>
                <s xml:id="qj2n3vpkyj">Fyrsta ársfjórðing var avlopið á handilsjavnanum 213 mill. kr.</s>
                <s xml:id="qwz6mndcnx">Handilsjavnin hevur havt avlop øll árini, tá ið skip ikki vóru tald uppí.</s>
              </p>
              <p>
                <s xml:id="betq475dun">Eftirspurningurin hevur serliga verið stórur eftir skipum, maskinum, byggitilfari og øðrum til íløgur, sum helst seinri skuldi givið størri avkast til samfelagsbúskapin.</s>
                <s xml:id="xakbpvtzvh">Oljuvinna fer í fyrstu atløgu at leggja upp aftur størri trýst á handilsjavnan.</s>
              </p>
            </div>
            <div>
              <head rend="bold italic">Gjaldsjavni</head>
              <p>
                <s xml:id="jl6xhj3ao2">Í nítiárunum var stórt avlop á gjaldsjavnanum.</s>
                <s xml:id="pxntnjxyho">Stóra trýstið á handilsjavnan seinastu árini hevur havt við sær, at avlopið er minkað samsvarandi , men nú sæst aftur ein vøkstur.</s>
                <s xml:id="i2mhoi3wvq">Í 2000 var avlopið á gjaldsjavnanum mett til 334 mill. kr. og 910 mill. kr. í fjør.</s>
              </p>
            </div>
            <div>
              <head rend="bold italic">Landskassin</head>
              <p>
                <s xml:id="m42i67lzpe">Í fleiri ár hevur verið avlop á fíggjarlógini.</s>
                <s xml:id="e4myjhdhhp">Í 1999 var avlopið 648 mill. kr., í 2000 602 mill. kr. og í 2001 697 mill. kr.</s>
                <s xml:id="hmlsoxyibk">Fíggjarlógin fyri 2002 varð mett til eitt RLÚ-avlop, sum er 121 mill. kr.</s>
              </p>
              <p>
                <s xml:id="div322m6ff">Í fíggjarlógini fyri 2002 er lagt upp fyri, at blokkstuðulin er minkaður úr 995 mil. kr. niður í 629 mill. kr.</s>
                <s xml:id="iw3gaj4luz">Men higartil í ár eru eykajáttanir givnar fyri tilsamans 50 mill. kr. umframt skattalættar fyri 27 mill. kr.</s>
              </p>
              <p>
                <s xml:id="i77aimgrfj">Harafturímóti eru skattur og avgjøld higartil í ár væl hægri enn mett á fíggjarlógini.</s>
                <s xml:id="jgfqynlsil">Broytist búskapargongdin ikki stórvegis, kann roknast við, at inntøkurnar í ár verða einar 60 mill. kr. hægri enn mett.</s>
              </p>
              <p>
                <s xml:id="c4ztf23bd5">Gjaldføri landskassans er gott.</s>
                <s xml:id="tcyerte52i">Landskassin hevur nú umleið 2,6 mia. kr. innistandandi í Landsbankanum.</s>
              </p>
            </div>
            <pb n="18" />
            <div>
              <head rend="bold italic">Uttanlandsskuld</head>
              <p>
                <s xml:id="xlxoiyimlu">Í 1998 vendi nettouttanlandsskuldin til ogn.</s>
                <s xml:id="eidg2msqgp">Um árslok 2000 var mett, at nettoognin uttanlands var 1.3 mia. kr., og um árslok 2001 2,2 mia. kr.</s>
                <s xml:id="txcamqdd7p">Øll skuldin uttanlands var um árslok 2000 og 2001 ávikavist 6,7 og 6,4 mia. kr., og ognin 8,0 og 8,6 mia. kr.</s>
                <s xml:id="xad6fpq46k">Landskassaskuldin til danska statin er nú 4,1 mia. kr. og landskassans brævalán 300 mill. kr.</s>
                <s xml:id="ryygblxvhj">Onnur skuld í Føroyum var um árslok í fjør 505 mill. kr.</s>
              </p>
              <p>
                <s xml:id="qopw2ofj7y">Nettoskuld landskassans, tá ið innistandandi í Landsbankanum og reiður peningur í grunnum og peningastovnum er tikin við, og tá ið lagt er upp fyri millumrokningar, var tann 31. desember 2001 1,9 mia. kr.</s>
                <s xml:id="y5elc5xqcx">Harumframt veðheldur landskassin fyri 213 mill. kr.</s>
              </p>
            </div>
            <div>
              <head rend="bold italic">Skattur</head>
              <p>
                <s xml:id="lnlzzeldwl">Umfatandi arbeiði verður støðugt gjørt á skatta-, avgjalds- og tolløkinum.</s>
                <s xml:id="kf4jik2hse">Henda gongd er nátúrlig, tí hesi økini fevna um at kalla øll øki í samfelagnum.</s>
              </p>
              <p>
                <s xml:id="dro5ahp5bf">Skattalættin upp á 81 millónir krónur, sum varð samtyktur um jóltíðir ár 2000, var í fjør 50 millónir krónur og í ár 31 millónir krónur.</s>
              </p>
              <p>
                <s xml:id="quo7pynlmh">Skattatrýstið er enn ov høgt og í komandi landsstýrisskeiði verður linkað upp aftur meira um skattin hjá familjum og einstaklingum.</s>
                <s xml:id="yycgjje3gt">Botnfrádrátturin skal hækka, og allir prosentsatsir á skattastiganum, serliga hjá lág- og miðalinntøkum lækka.</s>
                <s xml:id="b25mz72i7q">Marginalskattamarkið skal hækka stigvíst, so tað liggur oman fyri sáttmálalønina hjá verkafólki.</s>
                <s xml:id="dcly6c45kt">Ætlanin er eisini at taka upp samstarv við partarnar á arbeiðsmarknaðinum um framtíðar skattapolitisku ætlanirnar og uppskot til nýggja eftirlønarskipan.</s>
              </p>
              <p>
                <s xml:id="b7izrfgq3s">Seinni parturin av vinnuskattaumskipanini, lóg um at skatta kapitalvinning, nevnd kapitalvinningsskattalógin, varð liðugur í farnu tingsetu.</s>
                <s xml:id="zaxeuacf7b">Allar ásetingar um at skatta kapitalíløgur eru nú savnaðar í einari lóg, og skattingin er vorðin munandi einfaldari, tí allar kapitalíløgur verða skattaðar á sama hátt.</s>
                <s xml:id="b22e7hwgeu">Nýggja lógin fer væntandi at virka væl saman við einum komandi føroyskum virðisbrævamarknaði.</s>
              </p>
              <p>
                <s xml:id="juuoh2ilho">Greiði varð í seinastu tingsetu fingin á at skatta seld fiskirættindi, tá ið uppskot um broytingar í skattalógini og avskrivingarlógini vórðu samtykt.</s>
              </p>
              <p>
                <s xml:id="pysmvksrbi">Stór verktætlan er farin í gongd til tess at umskipa tollumsitingina tøkniliga, sum fer at hava stórar fyrimunir við sær fyri umsiting og vinnu, nú tollingin umvegis alnótina verður gjørd av virkjunum sjálvum.</s>
                <s xml:id="lgzb6fc3dn">Tollvaldið fer síðani, heldur enn at kanna allar tollingar, at taka stakroyndir av tollingum.</s>
                <s xml:id="nmsrvy43fy">Verkætlanin er komin so mikið væl áleiðis, at fyrstu virkini kunnu tolla á alnótini eftir summarfrítíðina.</s>
              </p>
              <p>
                <s xml:id="q6p34kxkhq">Komið er væl áleiðis við eini oljuskattaumsiting.</s>
                <s xml:id="csjsbfeyga">Fyri kortum er virksemið byrjað í nýggjum hølum í Klaksvík.</s>
              </p>
              <p>
                <s xml:id="eiu7s2zkau">Neyðugt er at nútímansgera tøknina, so skattaskipanin verður brúkaravinaligari, bíligari at reka og fer at hava markamót til kommunur, fyritøkur og borgarar.</s>
              </p>
              <p>
                <s xml:id="pm6xcpcknm">Eitt samráðingarumfar um eina tvískattaskipan verður fyrireikað við bretar, nú ein oljuvinna stendur fyri framman.</s>
                <s xml:id="yqousgnu7w">Eftir tað at henda avtalan er gjørd, verður farið undir at fyrireika samráðingarumfar við hálendingar um tvískattaavtalu.</s>
              </p>
              <pb n="19" />
              <p>
                <s xml:id="xxyfnqghkd">Kannað verður, um ein tonnasjuskattaskipan skal verða sett á stovn í Føroyum.</s>
                <s xml:id="r2up3y74jr">Flestu grannalond hava stovnað slíkar skipanir.</s>
              </p>
              <p>
                <s xml:id="vhclmjpefy">Mvg- og punktavgjaldslóggávuna verður endurskoðað.</s>
              </p>
            </div>
            <div>
              <head rend="bold italic">Onnur mál</head>
              <p>
                <s xml:id="adrum4ec2r">Av stórarbeiðum á fíggjar- og búskaparøkinum, sum júst eru fingin frá hondini, eru millum annað nýggja prístalið, tjóðarroknskapurin og nýggjar roknskaparreglur.</s>
              </p>
              <p>
                <s xml:id="tqpwvdmz5k">Ætlanin er at fáa greið viðurskifti viðvíkjandi ”almennum grunnum og sjálvsognarstovnum” og tilknýti teirra til játtanarskipan landsins, fíggjarlóg og landsroknskap, undir hesum grannskoðan (Álit er gjørt í málinum), greina tryggingarviðurskifti landsins, dagføra lógávuna á fíggjarøkinum, virðisbrævamarknaður og nýggja játtanarskipan.</s>
              </p>
            </div>
          </div>
          <div>
            <head rend="bold">Løgmál</head>
            <div>
              <p>
                <s xml:id="vqxfupipwd">Samgongan hevur gjørt av at skipa føroyskt Løgmálaráð, sum skal standa fyri arbeiðinum at skipa Føroyar sum eitt sjálvstøðugt, nútímans rættarsamfelag við fullgóðari rættartrygd, egnum lógum og fyrisiting á øllum økjum, egnari løgverju og egnari rættarskipan.</s>
              </p>
            </div>
            <div>
              <head rend="bold italic">Við lóg skal land byggjast</head>
              <p>
                <s xml:id="wmjuetikgd">At byggja landið við føroyskari lóg, er tann tátturin, sum einamest hevur ligið á láni í føroyska fólkaræðinum undir heimastýrisskipanini.</s>
                <s xml:id="wmxb247rjk">Eitt stórarbeiði liggur í at menna føroyska løgfrøði, føroyska rættarskipan og føroyskar dómstólar - tað, vit vanliga rópa “triðja statsvaldið”.</s>
                <s xml:id="himpn25mis">Tað verður ikki gjørt bara við at seta á stovn løgmálaráð ella at yvirtaka donsku skipanina.</s>
                <s xml:id="hj3gud56nl">Løgmálaráðið skal harafturímóti megna at seta í gongd eitt miðvíst arbeiði og samstarv - bæði innanhýsis í Føroyum og í samskifti við umheimin, har høvuðsmálini eru:</s>
                <lb />
                <list rend="bullet">
                  <item>
                    <s xml:id="jqnnoktnt4">At seta rættartrygdina ovast.</s>
                  </item>
                  <item>
                    <s xml:id="rc5r6xlii4">At skipa fyri arbeiðinum at gera føroyska grundlóg, sum er sjálvt grundarlagið undir hinum uppgávunum innihaldsliga.</s>
                  </item>
                  <item>
                    <s xml:id="xx72h2ke5p">At standa fyri arbeiðinum at gera lógir og umsita føroyska løgreglu, rættarskipan, ákæruvald, fongulsverk og stovnar, ið hoyra til.</s>
                  </item>
                  <item>
                    <s xml:id="bkardzzear">At standa fyri arbeiðinum at skipa og umsita føroyskan persóns-, familju- og arvarætt.</s>
                  </item>
                  <item>
                    <s xml:id="gju55elbbq">At standa fyri arbeiðinum at gera føroyska lóggávu og umsiting í útlendingamálum.</s>
                  </item>
                  <item>
                    <s xml:id="irquu7mtfk">At gera uppskot til greitt uppgávu- og ábyrgdarbýti millum land og kommunur og menna amboðini og samstarvið til tess at fremja tað.</s>
                  </item>
                  <item>
                    <s xml:id="lkxf5ll23m">At skipa løgforum – har føroyskt lógarsmíð og fyrisitingarsiðvenja verða viðgjørd.</s>
                  </item>
                  <item>
                    <s xml:id="dsfyj2mzed">At menna kunningina til almenningin um alla lóggávu, dómar og fyrisitingarligar avgerðir, ið skapa rættarsiðvenju – m.a. við at menna lógdátubasan á internetinum.</s>
                  </item>
                  <item>
                    <s xml:id="d4na4g47e4">At dagføra og gjøgnumganga lóggávuverkið í Føroyum.</s>
                  </item>
                  <item>
                    <s xml:id="zpvrke7ab5">At stuðla útbúgvingarætlanum og eftirútbúgving fyri føroyskar løgfrøðingar.</s>
                  </item>
                  <item>
                    <s xml:id="xi34nr34mu">At styrkja beinleiðis samstarvið við løgmála- og innanríkisráð í grannalondum okkara.</s>
                  </item>
                </list>
              </p>
            </div>
            <pb n="20" />
            <div>
              <head rend="bold italic">Føroyska grundlógin</head>
              <p>
                <s xml:id="cl3wxd3zdo">Bulurin í einum sjálvstøðugum føroyskum rættarsamfelagi, og karmurin um føroyskt fólkaræði, er føroyska grundlógin.</s>
                <s xml:id="gszbdsfiaj">Í hesum arbeiði verða ásett rættindi og skyldur hjá einstaka føroyinginum og hjá teimum samfelagsstovnum, ið skulu umsita samfelagið.</s>
              </p>
              <p>
                <s xml:id="jwrmehzoeo">Grundlógarnevndin handaði landsstýrismanninum álit á nýggjárinum, har arbeiðið og úrslitini higartil eru lýst, og uppskot eru gjørd um, hvussu arbeiðið kann verða skipað til eitt liðugt uppskot.</s>
                <s xml:id="ysycblmvvl">Týdningarmest er, at grundlógararbeiðið verður lagt til almenna kunning og fær eina veruliga almenna viðgerð, eins og lógin ásetur.</s>
                <s xml:id="pjtg3rbkbq">Grundlógararbeiðið eigur at verða skipað í tvey “kømur”, har fakfólkini kunnu arbeiða við ítøkiligu orðingunum og viðmerkingunum, og tey fólkavaldu viðgera og taka støðu.</s>
              </p>
              <p>
                <s xml:id="tla5jwlzaz">Farið er undir at skipa eina ráðstevnu í heyst um grundlógararbeiðið, og landsstýrið fer at leggja uppskot fyri tingið um broytingar í lógini, sum greiðari áseta krøvini til almennu viðgerðina og til arbeiðsbýti í nevndini hereftir.</s>
              </p>
            </div>
            <div>
              <head rend="bold italic">Løgregla og rættarskipan</head>
              <p>
                <s xml:id="donbbhvq3a">Á fundi í Keypmannahavn seinast í oktober 2001, varð semja gjørd um at fara undir at yvirtaka løgreglu, rættarskipan, ákæruvald og allar tær uppgávur, ið knýta seg at rættarskipanini.</s>
                <s xml:id="mcswphs43q">Eftir stjórnarskiftið í Danmark, váttaði nýggja stjórnin, at arbeiðið heldur fram sambært avtaluni.</s>
              </p>
              <p>
                <s xml:id="ogeeova74p">Ein føroysk og ein donsk samráðingarnevnd hava síðani samráðst og lagt arbeiðið til rættis.</s>
                <s xml:id="jvt3rbeulu">Arbeiðið hevur gingið væl, og eftir upprunaligu avtaluni skuldi útgreiningar- og fyrireikingararbeiðið verið liðugt um árslok.</s>
                <s xml:id="ozdel6vcwd">Tá ið løgtingsvalið varð útskrivað, gjørdi danska stjórnin tó av at avlýsa teir fundir, ið vóru settir á skrá.</s>
                <s xml:id="wkxpnaynvf">Samráðingarnar eru nú uppafturtiknar og avtalað er, at fyrireikingararbeiðið skal verða liðugt í mars mánaði 2003.</s>
                <s xml:id="cruarug4ot">Tá verður ein frágreiðing og ein ætlan løgd til politiska viðgerð um, hvussu og í hvørji raðfylgju málini skulu koma á føroyskar hendur.</s>
              </p>
              <p>
                <s xml:id="z7tfwicdeu">Greitt er, at arbeiðið við føroyskari rættarskipan, er ein tann størsta avbjóðingin fyri eitt sjálvstøðugt føroyskt fólkaræði.</s>
                <s xml:id="bnp4fj3m6l">Vit skulu byggja upp eina skipan grundað á royndirnar úr føroyskari rættarsøgu og royndir frá okkara grannalondum, eina skipan, ið er dagførd við altjóða mannarættindarkrøv.</s>
                <s xml:id="vyhn5bd6pi">Harumframt skulu útbúgvingarætlanir og samstarvsavtalur við onnur lond fáast í lag.</s>
              </p>
              <p>
                <s xml:id="ii5hkwjqve">Dentur verður lagdur á neyva samskipan við grundlógarnevndararbeiðið, og at starvsfólk og tey, sum varða av skipanini, eru við í viðgerðini.</s>
              </p>
              <p>
                <s xml:id="stdy7agg4x">Frágreiðing um fyrireikingarnar og ætlanirnar, verður løgd fyri tingið til aðalorðaskiftis seinast í tingsetuni.</s>
              </p>
            </div>
            <div>
              <head rend="bold italic">Persóns-, familju- og arvarættur</head>
              <p>
                <s xml:id="stgmdu572e">Landsstýrið hevur seinasta árið fyrireikað at taka yvir persóns-, familju- og arvarættin.</s>
                <s xml:id="ppaq2675vz">Roynt hevur verið at fáa beinleiðis samskifti í lag við ríkisumboðið, sum situr fyri málunum, men ongin avtala er fingin í lag við donsku stjórnina.</s>
              </p>
              <p>
                <s xml:id="kuq5yzvky3">Á fundi í juni mánaði varð semja fingin við danska løgmálaráðharran at fyrireika yvirtøkuna.</s>
                <s xml:id="bsyscdb7va">Fundur verður millum embætisfólk í august mánaði.</s>
              </p>
              <pb n="21" />
              <p>
                <s xml:id="pcowdu3gct">Ímeðan hevur ein bólkur við embætisfólki úr landsstýrinum og føroyskum advokatum arbeitt við eini frágreiðing um lóggávuna á økinum.</s>
                <s xml:id="cflvhtvusk">Stórur tørvur er á at seta nýggja føroyska lóggávu við fyri tær gomlu donsku lógirnar, sum enn eru í gildi í Føroyum.</s>
              </p>
              <p>
                <s xml:id="e6lkale4nw">Norðurlendska Ráðharraráðið hevur fíggjað eina stóra frágreiðing um persóns-, familju- og arvarætt í Norðurlondum, sum lýsir, hvørji evni tørvur er á og eru egnað at viðgera í norðurlendskum lóggávusamstarvi.</s>
                <s xml:id="ewyflfgzos">Har verður mælt til, at somu rættarreglur galda í øllum Norðurlondum.</s>
                <s xml:id="nwl2soaxg6">Avgerandi grundgevingarnar eru at forða fyri, at rættindi broytast, tá ið fólk flyta úr einum landi í annað, og at Norðurlond – standa tey saman - hava størri ávirkan í millumtjóðasamstarvi í framtíðini.</s>
                <s xml:id="tyj65xy27k">Málið hjá landsstýrinum er, at rættindi verða ikki broytt, tí tað er týdningarmikið fyri føroyingar, tá ið flutt verður millum Norðurlond.</s>
              </p>
              <p>
                <s xml:id="ufjskjmjse">Í sambandi við at málsøkið verður føroyskt, er ætlanin at leggja frágreiðing fyri tingið til aðalorðaskiftis um hetta týdningarmikla økið.</s>
              </p>
            </div>
            <div>
              <head rend="bold italic">Útlendingamál</head>
              <p>
                <s xml:id="ker5h3y5eh">Landsstýrið hevur í undanfarna valskeiði fyrireikað føroyska útlendingalóggávu og –fyrisiting.</s>
                <s xml:id="tf3xk264yy">Á fundi í januar varð avtala gjørd við danska ráðharran í útlendingamálum um, at øll útlendingamál koma undir føroyskt málsræði.</s>
                <s xml:id="z6dmwoiocy">Neyðugu fyrireikingarnar skulu verða lidnar saman við løgreglu- og rættarskipanararbeiðinum</s>
              </p>
              <p>
                <seg>Semjan er býtt í trý stig:</seg>
                <lb />
                <list rend="numbered">
                  <label>1.</label>
                  <item>
                    <s xml:id="f2qbibmt4u">Allar umsóknir um arbeiðs- og uppihaldsloyvi verða avgreiddar í eini skjótari og smidligari mannagongd: løgreglan í Føroyum viðger og útskrivar loyvini í samskifti við landsstýrið og útlendingastýrið í Keypmannhavn.</s>
                    <s xml:id="jnuf76jsvw">Skipanin er farin at virka.</s>
                  </item>

                  <label>2.</label>
                  <item>
                    <s xml:id="n2j6ijfdmb">Løgtingið og landsstýrið taka við lóggávu og fyrisiting av øllum arbeiðs- og uppihaldsloyvum í Føroyum.</s>
                  </item>

                  <label>3.</label>
                  <item>
                    <s xml:id="rwwhpce46a">Løgtingið og landsstýrið taka við lóggávu um flóttafólk.</s>
                    <s xml:id="izg5dz4k5j">Til hetta krevst, at Føroyar gerast sjálvstøðugur avtalupartur í altjóðasáttmálum, sum stýra flóttafólkaøkinumð.</s>
                  </item>
                </list>
              </p>
            </div>
            <div>
              <head rend="bold italic">Kommunumál</head>
              <p>
                <s xml:id="yeipp45qia">Kommunurnar eru týdningarmestu eindirnar fyri fólkaræðið í nærumhvørvinum og gerandisdegnum, tær skulu tí vera drívmegin í økismenningini.</s>
              </p>
              <p>
                <s xml:id="wx2mmp3no4">Løgmálaráðið fer í neyvum samstarvi við kommunurnar at leggja stóra orku í at fremja eitt greitt uppgávu- og ábyrgdarbýti millum land og kommunur og at leggja størri ábyrgdarøki til kommunurnar at røkja.</s>
                <s xml:id="sbd3dze7vi">Eftir uppritinum: Staðfesting og raðfesting av uppgávu- og ábyrgdarbýtinum millum land og kommunur verður í heyst gjørd ein tíðarætlan fyri arbeiðið.</s>
              </p>
              <p>
                <s xml:id="wxnfbesaij">Bygt á tær útgreiningar, sum eru gjørdar, verður skjótast gjørligt farið undir at leggja eldraøkið til kommunurnar.</s>
                <s xml:id="ct7fsvlthk">Leisturin verður at gera eina “rammulóg” við minstukrøvum, og samstundis broyta skattalykilin, so fíggjarliga býtið verður greitt saman við ábyrgdini.</s>
                <s xml:id="q3sjqsvrod">Eisini verður ein útjavningarskipan gjørd, soleiðis at kommunurnar vera javnt førar fyri at átaka sær nýggjar uppgávur.</s>
              </p>
              <p>
                <s xml:id="fh7s5s5wgi">Hetta er eitt royndarstig at nýta sum grundarlag undir eini raðfestari ætlan um onnur øki, ið verða løgd til kommunur at røkja.</s>
              </p>
              <p>
                <s xml:id="vh6zonachk">Dentur verður lagdur á at samstarva við kommunurnar um støðugt at menna neyðug fyrisitingarlig amboð, so sum felags roknskapar- og umsitingarreglur, fólkayvirlit, <pb n="22" /> førleikamenning o.a. Bólkur verður settur at endurskoða lógina um fólkayvirlit og at dagføra skipanina.</s>
              </p>
            </div>
            <div>
              <head rend="bold italic">Fjølmiðlaábyrgdarlóg</head>
              <p>
                <s xml:id="q276sv4ca6">Fyri hálvum øðrum ári síðani legði landsstýrið uppskot fyri tingið til lóg um føroyskan fjølmiðlasið.</s>
                <s xml:id="iimveaecnn">Uppskotið varð tó ongantíð viðgjørt, tí Løgtingið mælti til at fáa viðmerkingar frá donskum myndugleikum.</s>
              </p>
              <p>
                <s xml:id="thb4m6in7z">Nú er avtala gjørd við danska løgmálaráðharran um at yvirtaka alt fjølmiðlaábyrgdarøkið, og undir tí revsireglurnar.</s>
                <s xml:id="p7zehqi7qj">Miðað verður eftir at leggja uppskot um føroyska fjølmiðlaábyrgdarlóg fyri tingið í hesi tingsetuni.</s>
              </p>
            </div>
            <div>
              <head rend="bold italic">Løgforum</head>
              <p>
                <s xml:id="tsx2rylkts">Arbeiðið at skipa eitt løgforum millum løgfrøðingar í almennu fyrisitingini heldur fram.</s>
                <s xml:id="ibbkkbycrz">Eisini er ætlanin at fáa í lag samstarv við løgfrøðingar í einskildum fyritøkum.</s>
                <s xml:id="s5g7fi6wea">Skipað verður fyri fundum og skeiðum í lógartøkni og í at menna føroyskan lóggávu- og fyrisitingarsið.</s>
              </p>
            </div>
            <div>
              <head rend="bold italic">Lógdátubási</head>
              <p>
                <s xml:id="mx2nrdumki">Lógdátubásin verður støðugt mentur, og øll lóggáva er dagførd á alnótini.</s>
                <s xml:id="jq323bctba">Skipanin verður víðkað við dómsdátubása.</s>
                <s xml:id="qhgxoipuhx">Ætlanin er, at týdningarmiklar fyrisitingarligar avgerðir verða lagdar í dátubásan og á alnótina.</s>
              </p>
            </div>
            <div>
              <head rend="bold italic">Veddingarlóg</head>
              <p>
                <s xml:id="hst5vn3jqh">Álit er skrivað um at endurskoða føroysku veddingarlóggávuna.</s>
                <s xml:id="muu5wo66ql">Tað viðger møguleikarnar at skipa fyri eini veruligari føroyskari landsveddingarskipan og at seta greiðar reglur fyri veddingarskipanum á alnótini.</s>
              </p>
              <p>
                <s xml:id="krmte2qmbb">Álitið verður sent teimum til ummælis, sum fáast við vedding og eydnuspælsvirksemi í Føroyum.</s>
                <s xml:id="idckpq3azr">Eftir ætlan verða lógarbroytingar lagdar fram í tingsetuni.</s>
              </p>
            </div>
            <div>
              <head rend="bold italic">Navnalóg</head>
              <p>
                <s xml:id="wxlqjmld26">Tørvur er á at fáa avtalur um, at føroyingar kunnu nýta føroyskan navnasið, tá ið teir hava uppihald uttanlands.</s>
                <s xml:id="d26wuaz3r5">Tí verður í fyrsta umfari roynt at fáa avtalur í lag við hini Norðurlondini um navnalóggávu, sum kann nýtast hvør hjá øðrum.</s>
              </p>
            </div>
          </div>
          <div>
            <head rend="bold">Fiskivinnumál</head>
            <div>
              <p>
                <s xml:id="eswaknrx4i">Í aðalorðaskiftinum í fjør um fyritreytir og stevnumið í fiskivinnupolitikkinum varð dentur lagdur á at lýsa tær fyritreytir, sum vinnan virkar undir, bæði við atliti at tí regluverki, ið føroyskir myndugleikar hava smíðað, og við teimum ytru umstøðum, sum ávirka vinnuna.</s>
                <s xml:id="mlcumdstii">Sum stevnuskrá fyri framtíðina og við niðurstøðunum frá orðaskiftinum er fiskivinnupolitiska kósin sett í samgonguskjalið hjá samgonguni.</s>
              </p>
              <p>
                <s xml:id="hguiufqpvn">Fleiri broytingar eru framdar í lógini um vinnuligan fiskiskap.</s>
                <s xml:id="uwkes2mbe6">Ráðgevingin er umskipað soleiðis, at landsstýrismaðurin nú fær tvey tilmæli at taka støðu til.</s>
                <s xml:id="wz3st2mq2l">Annað er frá Fiskirannsóknarstovuni og annað er frá fiskidaganevndini.</s>
                <s xml:id="xkb2yo3vrj">Ein fylgissveinaskipan, sum skal bøta um trygdina á sjónum og fiskiveiðieftirlitið, er fyrireikað og verður nú sett í verk fyri heimaflotan eisini.</s>
              </p>
              <pb n="23" />
              <p>
                <s xml:id="nhh2h5w3is">Til tess at gera skipanina við smábátum einfaldari og smidligari eru útróðrarbátar undir 15 tons nú undantiknir høvuðsregluni um, at øll fiskifør skulu hava veiðiloyvi.</s>
                <s xml:id="xxo246fmzz">Tað merkir m.a., at tá ið fiskirættindi (fiskiloyvi) skulu verða flutt á annan bát, verður treytin framvegis, at fiskiorkan skal ikki verða gjørd størri.</s>
                <s xml:id="njeogd6x3l">Loyvisskipanin fyri smærru útróðrarbátarnar er nú greiðari og einfaldari, bæði fyri bátaeigarar og umsiting.</s>
                <s xml:id="d6juprqlli">Arbeitt verður við at gera skipanina einfaldari.</s>
              </p>
              <p>
                <s xml:id="itxmrrgfw4">Reglurnar um at avhenda fiskirættindi kann fara fram eitt ár í senn ella endaliga.</s>
                <s xml:id="yz2ncdbe2z">Egin kvotupartur, egin árskvota og egin hjáveiðikvota kann somuleiðis verða avhendað í eitt ár í senn ella endaliga.</s>
              </p>
              <p>
                <s xml:id="aa473zslil">Til tess at tað bara kunnu vera fólk ella feløg, sum gagnnýta síni rættindi, sum skulu kunna avhenda hesi rættindi, er brúksskylda knýtt at fiskirættindunum, soleiðis at høvuðsreglan er, at treytin fyri at avhenda fiskidagar ella kvotur er, at loyvishavari sjálvur hevur brúkt í minsta lagi 60% av sínum tillutaðu fiskidøgum ella kvotum fiskiárið ella álmanakkaárið frammanundan.</s>
              </p>
            </div>
            <div>
              <head rend="bold italic">Fiskiskapurin á føroysku landleiðunum</head>
              <p>
                <s xml:id="e4boj27ulu">Tilfeingið í sjónum er grundarlagið undir fiskiskapinum á føroysku landleiðunum.</s>
                <s xml:id="dxbjfysdls">Fiskivinnan er ávirkað av náttúrugivnum broytingum.</s>
                <s xml:id="fppxqxwvlg">Vantandi vitan um tilfeingisgrundarlagið og havumhvørvið ber í sær, at varliga eigur at verða farið fram.</s>
                <s xml:id="ckakhziuuq">Samsvarandi altjóða avtalum skal støðið undir umsitingini av fiskatilfeinginum tí vera fyrivarnisreglan.</s>
                <s xml:id="dwf74lstdz">Hjá okkum er fiskivinna so stórur partur av búskapinum, at fyrivarnisreglan kann ikki virka bara eftir lívfrøðiligum metingum.</s>
                <s xml:id="asrzcjexrp">Samfelagsbúskapurin er viðbrekin, og tí mugu broytingarnar ikki vera ov stórar.</s>
                <s xml:id="mwdjjmwuil">Samfelagslig og lívfrøðilig fyrivarni eiga tí at virka saman.</s>
              </p>
              <p>
                <s xml:id="dqqc5ca3tp">Fiskidagaskipanin er høvuðsamboðið at stýra botnfiskiveiðini saman við loyvisskipanini og økis- og gýtingarfriðingum.</s>
                <s xml:id="ftpjhnp4bb">Skipanin tænir sínum endamáli, men neyðugt er alla tíðina at stilla veiðitrýstið eftir tí, sum fiskastovnarnir undir Føroyum bera.</s>
                <s xml:id="fatf4iaue4">Hildið verður fast um fiskidagaskipanina, sum høvuðsamboð at stýra botnfiskaveiðini á landleiðunum.</s>
                <s xml:id="cks2byvc26">Málið er, at allir skipabólkar koma undir dagaskipanina.</s>
              </p>
            </div>
            <div>
              <head rend="bold italic">Fiskiskapur aðrastaðni og millumtjóðasamstarv</head>
              <p>
                <s xml:id="rfbbtiukls">Ein týdningarmikil partur av inntøkugrundarlagnum hjá fiskivinnuni eru tey rættindi, ið føroyskir myndugleikar samráða seg fram til við onnur lond, bæði sínámillum og í millumlandasamanhangi.</s>
              </p>
              <p>
                <s xml:id="npsiukxbsw">Umleið helmingurin av føroysku veiðini verður fiskaður aðrastaðnis enn á føroysku landleiðunum, og umsiting av nógvum av hesum stovnum fer fram í samstarvi við onnur lond.</s>
                <s xml:id="vqzlirqwm7">Bindandi millumtjóða samstarv er tí treytin fyri burðardyggari umsiting við ferðandi fiskastovnum.</s>
                <s xml:id="tefkdfsrpc">Frá náttúrunnar hond er fiskiskapur misjavnur.</s>
                <s xml:id="shaoynwa74">Tað hevur alstóran týdning, at vit hava sínámillum fiskiveiðisáttmálar við onnur lond á høgum stigi um fleiri fiskasløg, so at broytingar í fiskiskapi á einum øki ávirka samfelagið sum minst.</s>
              </p>
            </div>
            <div>
              <head rend="bold italic">Fiskivinnusamráðingar</head>
              <p>
                <s xml:id="sicrgzigmf">Sínámillum fiskiveiðisamráðingarnar fyri í ár hava gingið rímiliga væl.</s>
                <s xml:id="m7x2i2jpqa">Botnfiskakvoturnar í Barentshavinum eru hægri í russiskum sjógvi og nakað hægri í norskum sjógvi.</s>
                <s xml:id="mdf2ohgnze">Kvoturnar í ES sjógvi eru tær somu, undantikin er svartkjaftakvotan, sum semja ikki fekst um.</s>
                <s xml:id="t6gmsoyero">Í grønlendskum og íslendskum sjógvi er kvotastigið óbroytt.</s>
              </p>
              <p>
                <s xml:id="bibczzzqxb">Fiskimøguleikarnir eftir uppsjóvarfiskasløgum eru enn góðir, men vísindaliga ráðgevingin ávarar serstakliga um støðuna hjá svartkjaftastovninum, sum er í vanda av ov stórum <pb n="24" /> veiðitrýsti.</s>
                <s xml:id="tta7hgwd7r">Her má havast í huga alstóra týdning, sum hesin stovnurin hevur fyri samfelagið.</s>
                <s xml:id="nges5xiajx">Tí mugu strandarlondini semjast, so tað framvegis fer at løna seg at fiska svartkjaft bæði hjá føroyingum og hjá teimum londum, sum fiska henda stovn í føroyskum sjógvi.</s>
                <s xml:id="ijfm6sqc4s">Strandalondini hava havt 10 samráðingarumfør um at semjast um svartkjaftin.</s>
                <s xml:id="donk3e2icq">Eitt uppskot um veiðisetning er gjørt, men enn er ikki semja um mest loyvdu veiði og um býtið millum strandarlondini.</s>
                <s xml:id="xezia4m5iq">ES, Føroyar, Noreg og Ísland hava sett sær eina egnu kvotu fyri 2002.</s>
              </p>
              <p>
                <s xml:id="e5dlvpledr">Norðhavssildin og makrelstovnurin eru væl fyri, og vísindaliga ráðgevingin mælir til at halda fram við sama veiðisetningi.</s>
                <s xml:id="sdfqwnyngh">Strandarlandaavtalurnar um makrel og norðhavssild eru gjørdar eftir tí veiðisetningi, sum semja er um at fremja, og ásetingar eru gjørdar um fiskiskapin á víðum havi í NEAFC.</s>
                <s xml:id="pcc67zdssc">Føroysk laksaveiða kann halda fram eftir somu ásetingum sum í ár.</s>
              </p>
              <p>
                <s xml:id="d5qqpwolo5">Í NEAFC er enn ósemja um, um partur av tí kongafiskinum, sum er í Irmingarhavinum, er partur av kongafiskatilfeinginum á landgrunnunum hjá Grønlandi, Íslandi ella Føroyum.</s>
                <s xml:id="mjmkxnmmx6">Kanningar verða støðugt gjørdar til tess at staðfesta lívfrøðiliga sambandið.</s>
                <s xml:id="sugjqhhaw7">Føroyar gera kanningar á hesum øki.</s>
              </p>
              <p>
                <s xml:id="fu4thbu6l7">Fyri Føroyar hevur rækjuveiðan í NAFO skipanarøkinum stóran týdning, serstakliga á 3M (Flemish Cap).</s>
                <s xml:id="m3jgk3ap5o">Kanada hevur stongt sínar havnir fyri føroyskum skipum orsaka av føroyska rækjuveiðuni á 3L (Grand Bank).</s>
                <s xml:id="y55qz6gv2m">Roynt hevur verið at fáa viðurskiftini í rættlag aftur og strangari eftirlitsreglur verða innførdar á hesi leið, men samstundis ætla Føroyar at seta sína egnu kvotu á 3L.</s>
                <s xml:id="scskyzf4sr">Hóast heildarveiðan hjá føroysku rækjuskipunum er nógv vaksin seinastu árini, so er prísurin so lágur í dag, at útlitini hjá rækjuskipunum eru sera vánalig.</s>
              </p>
            </div>
            <div>
              <head rend="bold italic">Hvalamál</head>
              <p>
                <s xml:id="rrwv3wq3om">Landsstýrið heldur fast við, at súgdjór í havinum verða gagnnýtt á burðardyggan hátt og virkar fyri meiri samstarvi við aðrar tjóðir á hesum øki.</s>
                <s xml:id="gy4q7tpuei">Dentur verður lagdur á viðurskifti, sum ávirka hval og kóp.</s>
              </p>
              <p>
                <s xml:id="chame6rdxa">Føroyska millumlandasamstarvið um burðardygga umsiting við súgdjórum í Norðuratlantshavi fer fram í NAMMCO.</s>
                <s xml:id="rvpo7eqohv">Samstarvið fer fram sum ásett í havrættarsáttmálanum, har karmur er gjørdur um vísindaligt samstarv, sum skal tryggja at súgdjórini í føroyskum sjógvi verða gagnnýtt.</s>
                <s xml:id="mumwy26hky">Enn er eingin endalig semja gjørd millum limalondini í Altjóða Hvalaveiðiráðnum (IWC) um eina framtíðarskipan fyri vinnuligari hvalaveiði.</s>
                <s xml:id="hrmx5qykfm">Tískil er fyribils steðgurin fyri allari vinnuligari hvalaveiði, sum samtyktur varð í 1982, enn í gildi, hóast fleiri stórhvalastovnar, ikki minst á okkara havleiðum, væl tola at vera gagnnýttir.</s>
              </p>
              <p>
                <s xml:id="zyf5s63osv">Spurningurin er, hvussu leingi tað loysir seg at halda fram við at royna at fáa IWC til at virka sum umsitingarstovnur, tá ið fleiri limalond forða eini veruligari loysn.</s>
                <s xml:id="otgpokjyqq">Vit hvalaveiðitjóðir í Norðurhøvum hava NAMMCO sum millumlandafelagsskap, ið er førur fyri at røkja tær uppgávur, sum IWC ikki verður brúkt til, nevnliga at samstarva um burðardygt at gagnnýta stórhvalin.</s>
                <s xml:id="kfhz4q46hs">Hetta krevur, at limalondini í NAMMCO, sum hava hvalastovnar í felagi, eru samd um at nýta stovnin til endamálið.</s>
              </p>
              <p>
                <s xml:id="ueaw3wpcm2">Føroyar og hini NAMMCO limalondini, Noreg, Ísland og Grønland, fara í vetur at tosa sínámillum um støðuna í altjóða samtarvi um hvalaveiði og møguleikar fyri at menna og styrkja støðuna hjá NAMMCO í hesum samanhangi.</s>
              </p>
              <p>
                <s xml:id="bqbahemkvo">Heimsráð fyri Hvalaveiðufólk (<hi rend="italic">World Council of Whalers</hi>) heldur aðalfund í Føroyum í september í ár í samstarvi við Grindamannafelagið, sum er limur í Heimsráðnum.</s>
                <s xml:id="php7fcrszl">Umboð úr Føroyum <pb n="25" /> hava seinastu árini verið á aðalfundum hjá felagsskapinum, sum áður hava verið í Kanada, Íslandi og Nýsælandi.</s>
              </p>
              <p>
                <s xml:id="cmevifviz3">Við at halda fundin í Føroyum fáa vit víst okkara áhuga í at samstarva við onnur og at styrkja sambond millum lond og samfeløg, sum hava felags áhuga í at varðveita síni rættindi til at gagnnýta havsins tilfeingi á burðardyggan hátt.</s>
              </p>
            </div>
            <div>
              <head rend="bold italic">Fiskiveiðieftirlit</head>
              <p>
                <s xml:id="kzh4bg5om5">Við tveimun skipum er fiskiveiðieftirlitið og bjargingartænastan nógv betri.</s>
                <s xml:id="okl42273fd">Eftirlitið á sjónum fevnir eisini um eftirlit í altjóða sjógvi sambært teirri víðkan, sum NEAFC og NAFO hava sett í verk.</s>
                <s xml:id="um6khdwdw7">Tyrlutilbúgvingin er samskipað við tyrlutænastu til bjarging, fiskiveiðieftirlit, sjúkraflutning og ferðaflutning.</s>
              </p>
              <p>
                <s xml:id="hm7a6rm4n5">Fylgissveinaeftirlit verður sett í verk fyri øll føroysk og útlendsk skip eftir eini tíðarætlan, sum heimild er fyri at seta í verk nú.</s>
                <s xml:id="ewkrudbcbx">Fyri at menna trygdina, er ætlanin at víðka hesa skipan so hvørt fyri øll skip á øllum havleiðum.</s>
              </p>
            </div>
          </div>
          <div>
            <head rend="bold">Tilbúgving</head>
            <p>
              <s xml:id="hhqeboo5hz">Tilbúgvingarverkætlan Føroya er endað.</s>
              <s xml:id="m2eligazr4">Frágreiðingin frá verkætlanini er liðug og verður politiskt viðgjørd í heyst.</s>
              <s xml:id="x3r5s5s6pc">Samanumtikið hevur gingið væl, og nógv mál eru nádd.</s>
              <s xml:id="wfdrojo24i">Tó eru nakrar av týdningarmestu fortreytunum, serliga viðvíkjandi lógararbeiðinum, tilbúgvingarumsiting og myndugleikaheimildum, ikki greiddar.</s>
              <s xml:id="zsuveqppl3">Hetta arbeiðið verður ætlandi framt í næsta ár.</s>
            </p>
            <p>
              <s xml:id="cttgryadmw">Fiskimálaráðið hevur skipað Sjóbjargingarstøðina, ið tekur sær av at samskipa bjarging og leiting á sjónum.</s>
              <s xml:id="hdynvghnzo">Tyrluskipan við nýmótans leiti- og bjargingarútgerð, ið røkkur allar partar av føroyskum sjógvi viðvíkjandi leiting, bjarging og sjúkraflutningi, hevur verið virkin í eitt ár.</s>
              <s xml:id="nmxanbq75j">Fyrireikað verður ein skipan við læknum og bjargarum við serligari útbúgving, ið kunnu fara út við tyrlunum.</s>
            </p>
            <p>
              <s xml:id="yv7syyjjqi">Ein skipan at basa dálking verður at seta í verk.</s>
              <s xml:id="vq5vclfkpp">Komin er nýggj oljubasingarútgerð, og upplæring er farin fram í hesari útgerð, har bjargingarfeløg, sløkkilið og Fiskiveiðieftirlitið hava verið við.</s>
              <s xml:id="wzq2f5rps4">Hóast kommunurnar hava ábyrdina av oljubasing við strendurnar, so eru fleiri kommunur ikki førar fyri at loysa eina so krevjandi uppgávu.</s>
              <s xml:id="q347mgbqua">Tí verður arbeitt við at fáa eina leiðsluskipan í Fiskimálaráðnum, ið kann stuðla kommununum.</s>
            </p>
            <p>
              <s xml:id="lapwrwfn4z">Bjarging og samskipan á landi eru umfatandi.</s>
              <s xml:id="vq4qfinz62">Partarnir og myndugleikarnir eru nógvir.</s>
              <s xml:id="hcuh736fel">Sambært lóg hevur løgreglan samskipandi uppgávurnar.</s>
              <s xml:id="inepfmux77">Verkætlanin mælir til, at gjørd verður ein skipan, har allir partar í tilbúgvingini arbeiða eftir somu skipan.</s>
            </p>
            <p>
              <s xml:id="n2zt3476ii">Týðandi partur av tilbúgvingarskipanini eru sjúkraliðini, ið eru skipað við fólki úr heilsuverkinum og bjargingarfeløgunum í sýsluni.</s>
              <s xml:id="znicis5rmr">Sjúkralið í øllum sýslum eru nú skipað og upplærd uttan í Suðurstreymoy.</s>
            </p>
            <p>
              <s xml:id="f3wbnenepm">Dentur verður lagdur á at menna og stuðla sjálvbodnari bjargingartilbúgving.</s>
              <s xml:id="rrkmopbqrp">Fleiri venjingar hava verið bæði á sjógvi og landi, sum hava sýnt stóra framgongd á øllum tí føroyska tilbúgvingarøkinum.</s>
              <s xml:id="du3l44bwr7">Ein framgongd, ið bara kann verða varðveitt við støðugum útbúgvingum og venjingum.</s>
            </p>
          </div>
          <pb n="26" />
          <div>
            <head rend="bold">Sjóvinnumál</head>
            <div>
              <p>
                <s xml:id="h4ow6wkca2">Til tess at lúka IMO-krøv um betri eftirlit við handils- og fiskiskipum eru tiltøk sett í verk við tilhoyrandi fyriskipanum.</s>
                <s xml:id="rgtjlo2ku6">Nýggjar reglur um vaktarhald á skipum, og um serlig útbúgvingarkrøv hjá teimum, ið sigla við ferðamannaskipum, eru settar í gildi.</s>
                <s xml:id="t7xm37w7v3">Skipanin um trygdarskeið fyri sjómenn gongur eftir ætlan, og nógv virksemi er á trygdarmiðstøðini í Klaksvík.</s>
              </p>
              <p>
                <s xml:id="zakqbby6dg">FAS-skipanin er tikin upp, og arbeitt verður við at gera hesa skipan betri, til tess at fáa fleiri útlendsk skip undir føroyskt flagg og at bøta um støðuna hjá flotanum, sum nú er.</s>
              </p>
            </div>
            <div>
              <head rend="bold italic">Skipaeftirlitið</head>
              <p>
                <s xml:id="eqd264ddg2">Hin 1. januar 2002 varð Skipaeftirlitið yvirtikið sum føroyskt sermál.</s>
                <s xml:id="n46f3pba2j">Skipaeftirlitið er skipað í Fiskimálaráðnum og skal vera í Vágum eftir hálvan august í ár.</s>
                <s xml:id="nubmdpyy7x">Bygningurin er innrættaður til endamálið, og fær Skipaeftirlitið við hesi loysn góðar arbeiðsumstøður.</s>
              </p>
              <p>
                <s xml:id="vtpwszur4l">Arbeiðið hjá Skipaeftirlitinum er ógvuliga fjøltáttað og víðfevnt.</s>
                <s xml:id="dc2rmuwya3">Fyri at gera so dygdargott arbeiði sum møguligt, er neyðugt, at samstarva við feløg og myndugleikar bæði innanlands og uttanlands, og uppbyggja sambond, ið kunnu vera hent hjá øllum pørtum.</s>
              </p>
              <p>
                <s xml:id="yc722oyrrs">Fyribils arbeiðir Skipaeftirlitið sambært donskum forskriftum, men forskriftirnar verða føroyskaðar eftir tørvi.</s>
              </p>
              <p>
                <s xml:id="exgtdfqayt">Lógin um trygd á sjónum heimilar landsstýrismanninum at løggilda persónar og klassafeløg at fremja ávísar uppgávur viðvíkjandi tekniskum eftirliti við skipum, eitt nú eftirlit við radioútgerð.</s>
                <s xml:id="lfppl7d2g2">Arbeitt verður við at gera kunngerðir m.a. um arbeiðsumhvørvið um borð.</s>
              </p>
              <p>
                <s xml:id="oicnw6d35c">Í sambandi við at klassafeløgini gera lógarkravd sýn fyri skipaeftirlitið, verða hesi sýn fyribils gjørd sambært avtalu, sum danska Sjóferðslusýnið hevur við klassafeløgini.</s>
                <s xml:id="afjmxhzizp">Av tí at danski flotin er so nógv øðrvísi samansettur enn føroyski flotin, er neyðugt at gera eina føroyska klassaavtalu.</s>
                <s xml:id="e47ybgagez">Hetta arbeiðið verður væntandi liðugt beint eftir ársskiftið.</s>
              </p>
              <p>
                <s xml:id="htbldkrbvl">Setningur landsstýrsins er at yvirtaka vitaverk, veðurtænastu og uppmerking.</s>
              </p>
            </div>
          </div>
          <div>
            <head rend="bold">Vinnumál</head>
            <div>
              <head rend="bold italic">Yvirtøkur</head>
              <p>
                <s xml:id="oehyyujwme">Samráðingar um at taka yvir Vága floghavn verða tiknar uppaftur.</s>
                <s xml:id="puf342722c">Í hesum sambandi verður útbyggingarætlan fyri Vága floghavn gjørd, samstundis sum støða verður tikin til rakstrarsnið.</s>
              </p>
              <p>
                <s xml:id="ovaqfgjrf4">Flogferðslan verður regluskipað sambært altjóða treytum og sáttmálum, ES-reglum og danskari loftferðslulóg.</s>
                <s xml:id="tlic4pp5cs">Samráðingar um at taka yvir økið skuldu byrja síðsta heyst, og verða stig tikin til at byrja samráðingarnar í næstum.</s>
              </p>
              <p>
                <s xml:id="skt4yduied">Onnur málsøki, sum hvørki eru A- ella B-mál, eru kortlegging, felagslóggáva, ársroknskaparlóggáva og einkarrættur.</s>
                <s xml:id="klghqfaqyl">Fundur er avtalaður millum danska vinnumálaráðharran og landsstýrismannin í vinnumálum um at taka yvir “eftirverandi vinnulóggávuna”.</s>
                <s xml:id="xcaxiffbdu">Tá ið hesar yvirtøkur eru framdar, eru øll málsøki undir §6, vinnumál, undir føroyskum málsræði.</s>
              </p>
            </div>
            <pb n="27" />
            <div>
              <head rend="bold italic">Vinna</head>
              <p>
                <s xml:id="y3mewost6k">Vinnupolitiska stavnhaldið er framvegis orðaði vinnupolitikkurin, sum varð lagdur fyri Løgtingið í 1999.</s>
                <s xml:id="pfvzph5ly7">Hesin yvirskipaði vinnupolitikkur er grundarlag undir politikkinum fyri tær einstøku vinnugreinirnar.</s>
                <s xml:id="tbmrzf4swf">Vinnugreinapolitikkur er orðaður fyri KT-vinnu, ferðavinnu og alivinnu.</s>
              </p>
            </div>
            <div>
              <head rend="bold italic">Vinnuframi</head>
              <p>
                <s xml:id="dcmaf2xxwg">Nýggi Vinnuframagrunnurin hevur fæ sum er góðar 42 mió. og fær harumframt árliga játtan á fíggjarlógini.</s>
                <s xml:id="xihhlu2ndi">Grunnurin stuðlar tiltøkum, sum fjøltátta vinnulívið og menna tað at nýta vitan.</s>
                <s xml:id="yyl3ov2nkl">Fyri 2002 er ásett, at umframt aðrar vinnugreinir eru vinnugreinarnar bioteknologi, kunningartøkni, tónleikur og ferðavinna øki, sum grunnurin stuðlar.</s>
              </p>
            </div>
            <div>
              <head rend="bold italic">Kappingarlóg</head>
              <p>
                <s xml:id="smulr6ihxk">Nevnd við umboðum fyri Kappingarráðið og Vinnumálaráðið arbeiðir við at endurskoða kappingarlógina við atliti at gera uppskot til nýggja kappingarlóg, sum byggit á felagsevropiska lóggávu á økinum.</s>
                <s xml:id="s6us44pbo5">Nevndin skal eisini orða uppskot til framtíðar kappingarpolitikk.</s>
              </p>
            </div>
            <div>
              <head rend="bold italic">Veterinerverkið</head>
              <p>
                <s xml:id="xgdtmyvki3">Fyri at gera karmarnar fyri matvøruframleiðslu í Føroyum betri og menna matvørutrygd verður veterinerverkið styrkt.</s>
                <s xml:id="imfezs3u55">Nýggj starvsstova verður bygd við tí fyri eyga, at sjúkrahús, apotek, Heilsufrøðilig Starvsstova, Elektron, aðrar teldufyritøkur og privatir íleggjarar kunnu samstarva á felags palli í gengransking, lívfrøði og evnafrøði.</s>
              </p>
            </div>
            <div>
              <head rend="bold italic">Ársroknskapar- og partafelagslógarøkið</head>
              <p>
                <s xml:id="j3runv4uel">Tørvur tykist vera á dagføringum á ársroknskapar- og partafelagslógarøkinum.</s>
                <s xml:id="z3xmr62poa">Ein ráðgevandi nevnd verður sett, sum fylgir við, ger tilmæli og uppskot til broytingar og dagføringar á ársroknskapar- og partafelagslógarøkinum.</s>
              </p>
            </div>
            <div>
              <head rend="bold italic">Trygging</head>
              <p>
                <s xml:id="gzli6wb2h3">Lívstrygging er umskipað til eitt partafelag, og eigur landið allan partapeningin í felagnum.</s>
                <s xml:id="x7ugfzomyt">Løgtingið samtykti í mars at heita á landsstýrið at gera uppskot til broyting í lógini soleiðis, at Føroya Lívstrygging verður skipað sum sjálveigandi stovnur ella á annan hátt, sum kann tryggja áhugamálini hjá øllum tryggingartakarunum um ávirkan og innlit.</s>
                <s xml:id="lggmwc4tjm">Farið verður undir hetta arbeiðið í næstum.</s>
              </p>
            </div>
            <div>
              <head rend="bold italic">Alivinna</head>
              <p>
                <s xml:id="ledsriurv2">Eftir stóra framgongd sum heild seinnu árini kom rættiligur stígur í hesa vinnugrein í fjør, tí prísirnir fullu, men eisini orsakað av, at herviliga sjúkan ILA rakti fleiri alibrúk.</s>
                <s xml:id="yyskuphynd">Tað er tí alneyðugt at halda fram við arbeiðnum at styrkja almennu skipanina um sjúkuniðurberjing.</s>
              </p>
              <p>
                <s xml:id="negrs3gvqx">Alivinnan er ein av okkara týdningarmestu vinnugreinum, har møguleikar framvegis eru fyri menning og vøkstri.</s>
                <s xml:id="tgawcfdj4n">Arbeiðið hjá Fiskaaling verður ment uppaftur meira, bæði tá tað snýr seg um at bøta um og tryggja laksa- og sílastovnarnar og arbeiðið við nýggjum fiskasløgum.</s>
              </p>
            </div>
            <div>
              <head rend="bold italic">Landbúnaður</head>
              <p>
                <s xml:id="tlifjfsq53">Løgtingsgrannskoðararnir hava í fleiri ár gjørt vart við trupulleikar av støðugt vaksandi eftirstøðum á lánum úr Jarðargrunninum, og at fleiri lógarásettar reglur viðvíkjandi fíggjarviðurskiftum hjá grunninum eru ótíðarhóskandi.</s>
                <s xml:id="it4c2n34yk">Hesir trupulleikar verða at loysa í næstum.</s>
              </p>
            </div>
            <pb n="28" />
            <div>
              <head rend="bold italic">KT-vinna</head>
              <p>
                <s xml:id="nwsgrt2cds">Vitanarsamfelag, kunningartøkni og altjóðagering eru hugtøk, sum verða brúkt hvørt um annað.</s>
                <s xml:id="ktnkeah33h">Kortini fer ein grundleggjandi broyting fram um allan heim, sum ávirkar einstaklingin, fyritøkur, skúla, bygd o.s.fr.</s>
                <s xml:id="e76h5aymcw">Til tess at stuðla hesi menning eigur tað almenna at ganga á odda at nýta kunningartøkni.</s>
              </p>
              <p>
                <s xml:id="ereciyy5wv">Sum er útvegar føroyska KT-vinnan KT-vørur og KT-tænastur til heimamarknaðin.</s>
                <s xml:id="jr7pyiskov">Eginmenning við KT-vørum og KT-tænastum veksur alsamt.</s>
                <s xml:id="qnvvvqunjq">Nøkur virki flyta út KT-vørur og KT-tænastur, og onnur eru komin áleiðis við ætlanum, sum miða ímóti útflutningi.</s>
                <s xml:id="xw2hh2pcb2">Landsstýrið fer at leggja góðar karmar um hesa støðugt vaksandi vinnugrein í Føroyum.</s>
              </p>
            </div>
            <div>
              <head rend="bold italic">Ferðavinna</head>
              <p>
                <s xml:id="akwkowg2jq">Orðaður er ferðavinnupolitikkur, og nýggj løgtingslóg um Ferðaráð Føroya er samtykt.</s>
                <s xml:id="c5ivmroxc3">Bygt á ferðavinnupolitikkin og nýggju lógina fer Ferðaráðið saman við økisferðavinnufeløgunum og vinnuni at samskipa at marknaðarføra Føroyar og arbeiða fyri at gera kervið betri, sum stuðlar undir at menna ferðavinnuna.</s>
                <s xml:id="wezmfkef2z">Arbeitt verður við at útvega Ferðaráðnum høli við Eystaruvág, soleiðis at Ferðaráðið verður sjónligari fyri ferðafólki.</s>
              </p>
            </div>
          </div>
          <div>
            <head rend="bold">Samskifti og samferðsla</head>
            <div>
              <p>
                <s xml:id="u2uwhcl7s5">Samskifti og samferðsla eru týðandi fyritreytir fyri vøkstri.</s>
                <s xml:id="coi6f6pnfk">Tað hevur alstóran týdning, at allir partar av Føroyum hava so gott atgeingi og samskiftismøguleikar sum gjørligt.</s>
              </p>
            </div>
            <div>
              <head rend="bold italic">Fjarskifti</head>
              <p>
                <s xml:id="hmymnr7iz2">Tað hevur gingist skjótt og væl at broyta viðurskiftini á fjarskiftisøkinum, og tað sær út til at vera møguligt at fáa í lag kapping á føroyska marknaðinum.</s>
                <s xml:id="i4kplo35gn">Hetta er týðandi fortreyt fyri KTvinnu í Føroyum.</s>
                <s xml:id="vcmspsvzds">Til tess at tilgongdin á fjarskiftisøkinum kann halda fram, er størsta avbjóðingin hjá umsitingini innan karmin og heimildirnar í fjarskiftislógini at skapa fortreytir fyri burðardyggari og veruligari kapping á fjarskiftisøkinum.</s>
                <s xml:id="pzweonkfp5">Ein týðandi lutur í so máta er ótálmað atgongd hjá veitarum til kervið og soleiðis øll marknaðarøki á fjarskiftisøkinum.</s>
              </p>
              <p>
                <s xml:id="hn42i3ivhk">Menningin í KT-vinnu og aðrari vinnu er nógv treytað av, at fjarskiftisstænastur eru góðar, og at brúkskostnaður ikki aftrar brúkaran at nýta til fulnar teir møguleikar, sum kunningartøknin gevur.</s>
                <s xml:id="u25hzf47q5">Vilja føroyingar gerast partur í altjóðagerð í búskapi og kunningartøkni, er ein fjarskiftismarknaður skipaður eftir megintættunum í Evropa, ein týðandi fortreyt fyri at bøta um kappingarføri okkara.</s>
                <s xml:id="ehi47btlos">Allir brúkarar í Føroyum, einstaklingar, virki og almennir stovnar, skulu fáa høvi at gerast partur í einum samantiknum og skipaðum teldutykissamfelagi við háferðarkervum og einum kostnaðargrundarlagi, ið skal verða ájavnt við ella lægri enn í oddalondunum í vesturheiminum.</s>
              </p>
              <p>
                <s xml:id="aw5cfs37v6">Ætlanin er, at øll húski, virki og almennir stovnar hava atgongd til háferðar- og/ella breiðbandsfjarskiftiskervi innan 2004.</s>
              </p>
            </div>
            <div>
              <head rend="bold italic">Fólka- og farmaflutningur</head>
              <p>
                <s xml:id="b27cxyinco">Nýggja lógin um fólka- og farmaflutning gevur heimild til 5-ára sáttmálar við privatar um at reka koyringina hjá Bygdaleiðum umframt siglingina á tveimum sjóvegis farleiðum.</s>
                <s xml:id="jg7dwguxoj">Sáttmálar eru gjørdir um stóran part av koyringini hjá Bygdaleiðum, og er ætlanin at fremja fleiri útbjóðingar viðvíkjandi Bygdaleiðum og teimum farleiðum á sjónum, sum heimild er fyri.</s>
              </p>
              <pb n="29" />
              <p>
                <s xml:id="lh5lmd453p">Kannað verður um Postverkið og Strandferðslan kunnu samskipa post- og farmaflutningin, undir hesum hvussu hetta virksemi skal skipast.</s>
              </p>
            </div>
            <div>
              <head rend="bold italic">Íløgur í innkervið</head>
              <p>
                <s xml:id="yfghc5xvo5">Íløguætlanir verða gjørdar, sum hava atlit at gongdini í samfelagsbúskapinum, hvussu tær einstøku íløgurnar ávirka virksemið í samfelagnum, har samskipan er millum íløgur, ið tengdar eru at hvøri aðrari, og har miðað verður eftir, at íløgurnar skapa nyttu fyri borgara og vinnulív so skjótt, sum ráðiligt er.</s>
              </p>
            </div>
            <div>
              <head rend="bold italic">Postverkið</head>
              <p>
                <s xml:id="c2vkalxtv7">Virksemið á postverksøkinum í øðrum londum er vorðið frælsari, eins og á fjarskiftisøkinum.</s>
                <s xml:id="xz66ymptkf">Fleiri royndir hava verið gjørdar at leggja á henda bógvin her hjá okkum.</s>
                <s xml:id="l23lvpgsxr">Enn hevur tó ikki eydnast.</s>
                <s xml:id="snhlvkzm57">Tí er Postverkið vorðið alt meira afturúrsiglt og hevur alsamt størri trupulleikar at lúka tey krøv, ið sett verða einum nútímans postverki.</s>
              </p>
              <p>
                <s xml:id="t36y4tolsr">Í síðstu tingsetu var lóg um postvirksemi samtykt og sett í gildi 1. desember 2001.</s>
                <s xml:id="lk6xuva7ts">Lógin heimilar landsstýrismanninum frá 1. januar 2004 at sleppa ávísum pørtum av postflutninginum úr einkarrættinum og at veita loyvi til postflutning.</s>
              </p>
              <p>
                <s xml:id="g26xwtfici">Umsitingin er farin undir at fyrireika eina umskipan til kapping og at fyrireika eina loyvisveiting til Postverk Føroya.</s>
                <s xml:id="dddrqrgsoe">Í loyvisveitingini verður væntandi ásett, at tænastur skulu veitast kring alt landið, prísásetingarviðurskifti, roknskaparlig sundurskiljing, kæruviðgerð o.a.</s>
              </p>
            </div>
            <div>
              <head rend="bold italic">Ferðslulóg</head>
              <p>
                <s xml:id="erf6ttjlb7">Tørvur er á at dagføra verandi ferðslulóg.</s>
                <s xml:id="ats6x7ewd4">Ein bólkur er settur at viðgera grundleggjandi viðurskifti í hesum sambandi, og farið verður undir verkætlanina í næstum.</s>
                <s xml:id="yovx3q2smw">Talan er um eitt sera víðfevnt arbeiði, og ein dagførd ferðslulóg verður tí neyvan løgd fram í hesi tingsetuni.</s>
                <s xml:id="or33uhnay5">Ætlanin er tó at gera átrokandi tillagingar í ferðslulógini, sum er, til arbeiðið við nýggju ferðslulógini er liðugt.</s>
              </p>
            </div>
            <div>
              <head rend="bold italic">Arbeiðsmarknaður</head>
              <p>
                <s xml:id="hnzstsa23u">Tær kunngerðirnar, sum skulu verða gjørdar í sambandi við nýggju arbeiðsumhvørvislógina eru settar í gildi, men enn vanta fleiri dagføringar.</s>
              </p>
              <p>
                <s xml:id="nl3u2wsydo">Barsilsskipan er sett í gildi við tí endamáli, at allir løntakarar mest gjørligt fáa endurgjald fyri lønarmiss av barnsburði.</s>
                <s xml:id="epme5urpgk">Skipanin er eitt stig framá at javnseta partarnar á arbeiðsmarknaðinum, at fremja javnstøðu og at geva barninum møguleika fyri samveru bæði við faðir og móður.</s>
                <s xml:id="rqmcj4zpmo">Í næstum er ætlanin at gera uppskot til broyting í lógini, soleiðis at rætturin til farloyvi í sambandi við barsil verður longdur úr 24 vikum upp til 52 vikur eftir barnsburð.</s>
                <s xml:id="tln57jyqnp">Endurgjald fyri mista inntøku verður stigvíst víðkað til alt tíðarbilið og partarnir á arbeiðsmarknaðinum fíggja endurgjaldið.</s>
              </p>
              <p>
                <s xml:id="ggfmv67ffe">Aðrar loysnir at nøkta tørvin á barnaansing skulu verða kannaðar, t.d. at íløgan verður lutað millum avvarðandi kommunu og viðkomandi arbeiðspláss.</s>
                <s xml:id="g7lrvrnoi3">Raksturin verður annars í høvuðsheitum eftir vanligu treytunum fyri kommunalar stovnar.</s>
              </p>
              <p>
                <s xml:id="navqxfrucj">Farið er undir arbeiðið, at endurskoða løgtingslógina um starvsmenn í síni heild, og ger nevnd, mannað m.a. við umboðum fyri partarnar á arbeiðsmarknaðinum, arbeiðið.</s>
              </p>
              <pb n="30" />
              <p>
                <s xml:id="t7y3g4o4gy">Ætlanin er saman við pørtunum á arbeiðsmarknaðinum at gera skipan til at loysa trætur á arbeiðsmarknaðinum, so skjótt tær koma í.</s>
                <s xml:id="rsf7vltloo">Somuleiðis verður farið undir at gera eftirlønarskipan til øll.</s>
              </p>
            </div>
          </div>
          <div>
            <head rend="bold">Mentan</head>
            <div>
              <p>
                <s xml:id="oc6x5tj2sh">Flestu tjóðir ásanna nú, at mentanararbeiði, útbúgving og gransking eru grundarlag undir samfelagsmenningini.</s>
                <s xml:id="musrp6ewji">Støddin á londum, nøgdin av náttúrutilfeingi og fólkatal eru ikki treytir fyri at standa seg í heimssamfelagnum, men harafturímóti útbúgving og skapandi evni hjá fólkinum.</s>
                <s xml:id="kro4n7ib7m">Hetta skapar ikki bert fólkaræði, trivnað og javnbjóðis møguleikar.</s>
                <s xml:id="e4ydrwi5yr">Hetta skapar eisini framburð, vinnulívsmenning og búskaparvøkstur.</s>
              </p>
              <p>
                <s xml:id="nnd3skvpgj">Henda sannroynd tykist eisini at vinna støðugt fram í Føroyum.</s>
                <s xml:id="vsqxeoabp5">Føroyska vinnulívið setur krøv um útbúgving og gransking, samstundis sum mentanararbeiði verður alt meira virt og stuðlað.</s>
                <s xml:id="pjnzyssmbz">Okkara dugnaligu listafólk, tónleikarar, sjónleikarar, ítróttafólk, rithøvundar og granskarar hava seinastu árini aftur og aftur prógvað, at íløgur í mentan, útbúgving og gransking kunnu løna seg fleirfalt aftur og seta Føroyar á heimskortið.</s>
              </p>
              <p>
                <s xml:id="eholef2sjx">Fyri einar sjálvstøðugar Føroyar er ein miðvísur mentanar- og útbúgvingarpolitikkur alneyðugur.</s>
                <s xml:id="oinrdpoiwf">Vit seta okkum høvuðsmálið at vera millum heimsins best útbúnu fólk og at hava ein víðskygdan mentanarpolitikk.</s>
                <s xml:id="ocskrbru5m">Og øll skulu hava sama rætt til útbúgving og mentanartilboð.</s>
                <s xml:id="usotqxmdi6">Men tað krevur ítøkilig stig og íløgur næstu árini at ganga fram ímóti hesum avbjóðingum.</s>
              </p>
            </div>
            <div>
              <head rend="bold italic">Læra fyri lívið</head>
              <p>
                <s xml:id="vcixfbhbfq">Útbúgving er ikki longur ein avmarkað tíð á lívsleiðini hjá hvørjum einstøkum, men fevnir um alt lívið.</s>
                <s xml:id="ziuxplod6g">Neyðugt er tí eisini at samskipa útbúgvingarverkið í Føroyum í eitt vitanarkervi og at skapa møguleikar fyri øktum samstarvi millum útbúgvingarverkið, arbeiðsmarknaðin og vinnulívið.</s>
              </p>
              <p>
                <s xml:id="uumipz6pop">Hartil skal samstarvið mennast millum tey trý ymisku stigini í útbúgvingarverkinum: fólkaskúlar, miðnámsskúlar og hægri skúlar.</s>
                <s xml:id="swzasximoo">Tær útbúgvingar, sum nú liggja millum miðnámsskúlar og hægri skúlar (t.d. skipsførara-, maskinmeistara-, lærara-, námsfrøði, og sjúkrasystraútbúgving) eiga at koma undir hægri skúlar og verða samskipað við granskingarmøguleikar.</s>
                <s xml:id="lirndvitcu">Ein eftirmetingarskipan fyri alla føroysku útbúgvingarskipanina er neyðug til tess at gera krøvini til dygd og samskipan strangari.</s>
              </p>
              <p>
                <s xml:id="nf3ndhr77z">Ein av týðandi táttunum í okkara útbúgvingarskipan, er føroyskt undirvísingartilfar.</s>
                <s xml:id="v3sxgtunwb">Neyðugt er næstu árini veruliga at raðfesta hetta økið, soleiðis at undirvísingin í føroysku skúlunum mest møguligt kann byggja á okkara egnu viðurskifti.</s>
              </p>
              <p>
                <s xml:id="x3qhbzzxr6">Mentamálaráðið er umboðað í arbeiðsbólki undir Norðurlendska Ráðharraráðnum, ið skal lýsa, hvørjir førleikar eru serliga viðkomandi fyri lívlangari læru.</s>
                <s xml:id="ab2mvt35wt">Eisini viðger bólkurin, hvørji tiltøk undirvísingarverkið eigur at skipa fyri, soleiðis at førleikatørvurin verður nøktaður í framtíðini.</s>
                <s xml:id="hgy3w4ma6x">Ætlanin er, at tilmælini frá arbeiðsbólkinum verða løgd fram seinni í hesum árinum.</s>
              </p>
            </div>
            <div>
              <head rend="bold italic">Fólkaskúlin</head>
              <p>
                <s xml:id="fy4rcvkxc3">Seinastu 4 árini eru alt størri upphæddir játtaðar fólkaskúlanum, og fíggjarkarmarnir eru gjørdir munandi betri.</s>
                <s xml:id="vde72hyy2g">Men kortini hevur tíverri ein ov stórur partur av orðaskiftinum bert snúð seg um pening, forðingar og vantandi møguleikar.</s>
              </p>
              <pb n="31" />
              <p>
                <s xml:id="gke5st4lvk">Vit hava yvirtikið skúlan, og nú er tað okkara uppgáva at byggja eina veruliga føroyska skipan.</s>
                <s xml:id="i3nsf7lqap">Stundin er komin at tosa um, hvussu játtanir, størri fjølbroytni, betri trivnaður og fleiri avbjóðingar kunnu mynda fólkaskúlan.</s>
                <s xml:id="uhcnccx6fv">Hvussu hvør einstakur næmingur, lærari, skúlaleiðari og foreldur viðgera og skapa ”tann góða fólkaskúlan”.</s>
              </p>
              <p>
                <s xml:id="c74d3kbwk5">Árið 2002 er lýst sum árið hjá tí góða fólkaskúlanum.</s>
                <s xml:id="r2i2lyqgns">Ætlanin er at brúka tað sum eftir av árinum, at hevja upp og røða um viðurskifti, sum hava við skúlans virki at gera.</s>
                <s xml:id="xyyhq2zqy6">Skipað verður fyri ráðstevnum, fundum o.ø., sum kunnu verða við til at leggja lunnar undir eitt livandi kjak um framtíðar fólkaskúlan.</s>
                <s xml:id="zlm7hzp6ud">Síðani er ætlanin at eftirmeta fólkaskúlalógina eins og lógina um læraraútbúgving.</s>
              </p>
            </div>
            <div>
              <head rend="bold italic">Sernám</head>
              <p>
                <s xml:id="enxknqtych">Tilmælið um sernámsfrøði er skrivað, og verður aðalorðaskifti um hetta tilmælið í løgtinginum í heyst.</s>
                <s xml:id="midv3tp43b">Umráðandi er, at vit fáa fjølbroyttari tilboð kring landið, og at samstarv verður skipað millum sernámsøkið og stuðulsfólkaskipanina undir almannamálum.</s>
              </p>
              <p>
                <s xml:id="qfilmw6zpk">Farið verður undir at fyrireika skúla tilboð til ungmenningartarnað.</s>
                <s xml:id="osnja53s3y">Stórur tørvur er á at finna hóskandi og gevandi tilboð til ung menningartarnað.</s>
                <s xml:id="enh4z3e4gc">Vit skulu sum samfelag megna at bjóða øllum íbúgvum í landinum møguleika at menna evni síni alt lívið.</s>
              </p>
            </div>
            <div>
              <head rend="bold italic">Vinnu- og miðnámsskúlarnir</head>
              <p>
                <s xml:id="fv5agizjdb">Sjøtul verður settur á at endurskoða miðnámsútbúgvingarnar við tí endamáli at gera eitt felags støði undir miðnámsútbúgvingunum, ið gevur víðari førleikar á ymsu fakøkjunum.</s>
              </p>
              <p>
                <s xml:id="iu2vb4qbms">Í sambandi við førleikamenning í KT er ætlanin at fara at útbúgva lærarar í vinnu- og miðnámsskúlunum soleiðis, at allir fáa eitt KT-kort.</s>
                <s xml:id="qkae477c65">Í august mánaði 2002 fer Mentamálaráðið undir nýtt umfar at útbúgva lærarar í vinnu- og miðnámsskúlunum, námsfrøðiliga.</s>
                <s xml:id="cukv4i2cbc">Námsfrøðiliga útbúgvingin er kravd, so at lærararnir fáa góðkendan undirvísingarførleika og á tann hátt verða settir endaliga í fast starv.</s>
              </p>
              <p>
                <s xml:id="zsvhsbw5s7">Mentamálaráðið tók á vetri 2001/02 stig til at fremja eina felags vegleiðaraútbúgving fyri vegleiðarar í fólkaskúlanum og í vinnu- og miðnámsskúlunum.</s>
                <s xml:id="zxoh6l7oc6">Endamálið við at gera eina felags vegleiðaraútbúgving er at fremja samstarv millum útbúgvingarnar.</s>
              </p>
              <p>
                <s xml:id="xapczx6axf">At byggja miðnámsskúlan í Suðuroy heldur fram, sum ætlað, og væntandi verður skúlin boðin út í entreprisu fyrst í heyst.</s>
                <s xml:id="bxbr33jqjv">Arbeiðið kann sostatt byrja fyrst í næsta ári.</s>
              </p>
              <p>
                <s xml:id="klerzzn325">Skúladepilin í Marknagili í Tórshavn hevur staðið á langtíðarløguætlan, og bygging kann byrja í 2003.</s>
                <s xml:id="ismkfiovip">Arbeitt verður samstundis við ætlan at gera hølisviðurskiftini hjá útbúgvingarstovnunum í Klaksvík betri.</s>
              </p>
              <p>
                <s xml:id="rosvmentcb">Fiskivinnuskúlin í Vestmanna skal hava nýggj høli, soleiðis sum Løgtingið longu hevur samtykt.</s>
                <s xml:id="vfnnz564a7">Teknisku/byggifrøðiligu trupulleikarnir, ið stungu seg upp í sambandi við at keypa høll til skúlan, hava kravt, at hetta verður loyst beinanvegin.</s>
                <s xml:id="y56kevrdeh">Nevnd er sett at koma við uppskoti til eina varandi loysn á hølisviðurskiftunum.</s>
              </p>
            </div>
            <div>
              <head rend="bold italic">Oljuútbúgvingar</head>
              <p>
                <s xml:id="jtxwvgidhx">Áhugin fyri at nema sær útbúgving, ið gevur førleika í oljuvinnu er vaksin støðugt.</s>
                <s xml:id="zyfqfuqk2e">Oljuútbúgvingarsamtakið hevur gjørt eina ætlan fyri útbúgvingarvirksemi næsta árið, soleiðis <pb n="32" /> at arbeitt verður miðvíst við at menna førleikan bæði hjá arbeiðsmegini og hjá teimum vinnuskúlum, ið eru við í samtakinum.</s>
              </p>
            </div>
            <div>
              <head rend="bold italic">Arbeiðsmarknaðarútbúgvingar</head>
              <p>
                <s xml:id="id3gno72ec">Lógin um yrkisútbúgvingar varð endurskoðað í fjør, og ávísar lógarbroytingar samtyktar í vár.</s>
                <s xml:id="ensprs3k4j">Í tí sambandi mælti Yrkisútbúgvingarráðið og partarnir á arbeiðsmarknaðinum, sum hava sæti í ráðnum, til at seta ein arbeiðsbólk, sum skal koma við tilmæli um og koma við uppskoti um lóg um hetta útbúgvingarøkið.</s>
                <s xml:id="mh7brogt54">Ætlanin er at hava lógaruppskotið liðugt um ársskiftið.</s>
              </p>
            </div>
            <div>
              <head rend="bold italic">Lærlingar í fiskavirking og aling</head>
              <p>
                <s xml:id="z32vbaq2yj">Nýggj yrkisútbúgving er sett á stovn í fiskavirking og aling.</s>
                <s xml:id="gwvjbrpddt">Talan er um eina útbúgving, sum varir 3 ár.</s>
                <s xml:id="mhxhwpirxm">Fyrsta árið er eitt støðisár á Fiskivinnuskúlanum.</s>
                <s xml:id="wgiqzctlb5">Hini bæði árini eru faklig upplæring og framhaldandi skeið á Fiskivinnuskúlanum.</s>
                <s xml:id="fkpywsnz2x">Hetta er samstundis byrjanin til eina víðfevnda førleikamenning hjá teimum, sum starvast í fiskaídnaðinum og í fiskaalingini.</s>
                <s xml:id="cwnacu3snm">Væntandi byrja fyrstu lærlingarnir skúlagongd sína í august.</s>
              </p>
            </div>
            <div>
              <head rend="bold italic">Hægri skúlar og gransking</head>
              <p>
                <s xml:id="ivnxoifgyz">Nógvir føroyingar útbúgva seg uttanlands á hægri stigi, og tað eigur at verða ein inngrógvin partur av føroyskum útbúgvingar- og granskingarpolitikki.</s>
                <s xml:id="palycwguhu">Tað gevur tí einstaka og samfelagnum vitan og íblástur at fara út í heim.</s>
                <s xml:id="clx5bzyoiz">Tó er málið, at føroyingar kunnu seta sær útbúgvingar saman úr Føroyum – har partar kunnu verða tiknir í Føroyum og partar í øðrum londum.</s>
                <s xml:id="qmqndpcopm">Sama er við granskingini, har samstarv um landamørk er fortreytin fyri menningini.</s>
                <s xml:id="q7eeqstzxo">Gransking er fortreytin fyri hægri útbúgving, tí eiga vit at raðfesta gransking, har føroyskar royndir og vitan eru til taks og kunnu mennast á altjóða stigi.</s>
                <s xml:id="mwti57ked6">Granskingarráðið fer nú eisini av álvara til verka.</s>
              </p>
              <p>
                <s xml:id="hubmmuk2f3">Fróðskaparsetur Føroya hevur ætlanir um nýggjar útbúgvingar í m.a. KT og løgfrøði.</s>
                <s xml:id="yvodrerhhh">Fróðskaparsetur Føroya hevur tó ein átrokandi hølistørv.</s>
                <s xml:id="snaxt76ugx">Játtan er til at kanna hølistørvin og til eina verkætlan at gera uppskot til loysnir.</s>
              </p>
              <p>
                <s xml:id="l6ugexltga">Arbeiðið at endurskoða lærara- og pedagogútbúgvingarnar fer í gongd í heyst, soleiðis at útbúgvingarnar báðar verða tíðarhóskandi og kunnu samsvara við tær broytingar, sum fara fram á hesum báðum økjunum.</s>
              </p>
              <p>
                <s xml:id="ocjfe4iqgw">Arbeitt verður við at dagføra føroysku sjúkrasystraútbúgvingina soleiðis, at hon verður eins góð og sjúkrasystraútbúgvingar í øðrum Norðurlondum.</s>
                <s xml:id="glyum6bksu">Uppskot um lóg um sjúkrasystraútbúgving er liðugt at leggja fyri tingið.</s>
                <s xml:id="fan7b2rh7v">Almanna- og heilsuútbúgvingarnar á Tvøroyri hava fingið góða móttøku.</s>
                <s xml:id="yd3umwvhsz">Skúlin húsast tó í alt ov smáum hølum, og ætlanir eru um at bøta um hesi hølisviðurskifti.</s>
              </p>
            </div>
            <div>
              <head rend="bold italic">Skapandi og útinnandi list</head>
              <p>
                <s xml:id="qwu4rp7nwg">Í vár læt Mentamálaráðið úr hondum mentanarálitið Mentan og menning, ið er ein menningarætlan fyri listaøkið fram til 2006.</s>
                <s xml:id="z44hx5qf6f">Listaøkið verður skipað við lóg um stuðul til list og listaligt virksemi, og eru fyrireikingarnar til hetta farnar í gongd.</s>
                <s xml:id="czxjmvmadz">Lóg um Mentanargrunn Landsins skal verða endurskoðað, so at virkisøki grunsins verður víðkað.</s>
                <s xml:id="efsp2baric">Fyrireikingarnar til Tjóðpall Føroya eru farnar í gongd.</s>
                <s xml:id="xaloilzcjg">Umstøðurnar hjá tónleikarum við eitt nú spælistøðum og venjingarhølum verða í hesum sambandi eisini raðfestir í mentanarpolitikkinum.</s>
              </p>
            </div>
            <pb n="33" />
            <div>
              <head rend="bold italic">Ítrótt</head>
              <p>
                <s xml:id="iypksfxo4n">Ítrótt, frítíðarfelagsskapir og sjálvboðið felagsarbeiði sum heild bera ein stóran part av mentanarvirkseminum í gerandisdegnum.</s>
                <s xml:id="ij6bk4tvnr">Mentamálaráðið fer at taka stig til at orða ein meira samanhangandi ítróttar- og frítíðartilboðspolitikk saman við feløgum, felagsskapum og kommunum.</s>
              </p>
            </div>
            <div>
              <head rend="bold italic">Børn og ung</head>
              <p>
                <s xml:id="wdmsrv6rx4">Umráðandi er at tryggja børnum og ungum rættindi til mentanarlig tilboð, útbúgving, ávirkan og ein virknan part í samfelagnum.</s>
                <s xml:id="p7aes5mtte">Tí verður sjøtul settur á arbeiðið at orða ein barna- og ungdómspolitikk fyrst í næsta ári.</s>
              </p>
            </div>
            <div>
              <head rend="bold italic">Fólkakirkjan</head>
              <p>
                <s xml:id="nhna5bxqf4">Arbeiðið at yvirtaka fólkakirkjuna heldur fram, og ætlanin er støðugt at viðgera spurningar, sum hava við skipanina at gera saman við teimum, sum varða av kirkjuni.</s>
                <s xml:id="q3kajbtdce">Eftir uppskoti frá føroysku sjómanskirkjuni hevur Landsstýrið í ár gjørt av at lata føroysku sjómanskirkjuni fíggjarligan stuðul , ið fer til at løna einum føroyskum sjómanspresti í Hull í Onglandi.</s>
              </p>
            </div>
            <div>
              <head rend="bold italic">Fjølmiðlapolitikkur</head>
              <p>
                <s xml:id="vzq6q3xjz2">Sjónvarp Føroya og Útvarp Føroya skulu verða skipað sum sjálvstøðugir almennir stovnar, og ein verulig ætlan fyri eitt føroyskt meginsjónvarp, ið ger føroyskt og føroyskað tilfar, verður løgd fram samstundis.</s>
              </p>
            </div>
            <div>
              <head rend="bold italic">Mentanarsøvnini</head>
              <p>
                <s xml:id="nn4golugdv">Nýggj løgtingslóg um bókasavnsvirksemi kom í gildi 1. januar í ár.</s>
                <s xml:id="ofgxctb4xm">Arbeitt verður nú við m.a. at fáa fíggjarliga býtið millum land og kommunu uppá pláss.</s>
                <s xml:id="mtjke5pfui">Arbeitt verður eisini við nýggjari fornminnalóg.</s>
                <s xml:id="dlpto5khxi">Ætlandi kann uppskot verða lagt fyri tingið í heyst.</s>
                <s xml:id="et755aw67x">Síðani verður neyðugt at gera uppskot um nýggja lóg fyri fornminnissavnið og bygdasøvnini.</s>
                <s xml:id="tjxadjpwfb">Eisini skal lógin um skjalasavnið verða dagført.</s>
              </p>
              <p>
                <s xml:id="fdsloenxy3">Nevndin, sum ger uppskot um at verja og varðveita Múrin í Kirkjubø, heldur fram við arbeiðinum og hevur givið landsstýrismanninum uppskot til, hvussu sjøtil kann verða settur á varðveitingararbeiðið, sum allir partar eru samdir um.</s>
                <s xml:id="fxrwljg563">Landsstýrismaðurin hevur tikin undir við hesum og hevur tikið stig til at seta hetta í verk.</s>
                <s xml:id="vh63nzf62h">Kirkjubøstólarnir og aðrir forngripir eru í summar fluttir aftur til Føroya sambært avtalu við Danmark.</s>
                <s xml:id="sphdypyu4j">Hetta er mentanarlig stórhending, ið vónandi kann vekja ans fyri virðunum av einum aktivum fornminnapolitikki.</s>
              </p>
            </div>
          </div>
          <div>
            <head rend="bold">Familju- og heilsumál</head>
            <div>
              <p>
                <s xml:id="k4otxv6mty">Samgongan raðfestir familju- og heilsumál ovarlaga, og hevur tí sett ein ráðharra burturav at sita fyri hesum málsøki.</s>
                <s xml:id="aavcil7whg">Ætlanin er í hesum valskeiði at orða ein familju- og heilsupolitikk og at leggja hann fyri Løgtingið til aðalorðaskiftis.</s>
              </p>
            </div>
            <div>
              <head rend="bold italic">Familjupolitikkur</head>
              <p>
                <s xml:id="z5dntlhemp">Arbeiðslívið á arbeiðsmarknaðinum er vorðið ein alt størri partur av gerandisdegi føroyinga.</s>
                <s xml:id="r22esrpvgh">Hetta hevur havt við sær týðandi broytingar í familjulívinum, og er tí neyðugt at byrgja upp fyri hesum.</s>
                <s xml:id="x7g5rti65z">Børnini í ættarliðinum undan hesum vuksu upp í fjøru, haga og heima við hús.</s>
                <s xml:id="fx6holotvx">Flestu børnini vaksa nú upp á onkrum stovni, tí foreldrini eru heimanífrá meginpartin av degnum.</s>
                <s xml:id="sldsaq4ar3">Avleiðingarnar fyri trivnaðin sum heild vita vit ikki um til fulnar.</s>
                <s xml:id="r2bzhl67ee">Samgongan staðfestir, at <pb n="34" /> familjan er kjarnin í samfelagnum, og tí eiga lógir, sum samsvara ikki við hesa grundreglu, at verða broyttar, so tær eru við til at fjálga um familjuna.</s>
              </p>
            </div>
            <div>
              <head rend="bold italic">Skúlalæknaskipan</head>
              <p>
                <s xml:id="sn2gwanry5">Neyðugt er at reka ein miðvísan barna- og ungdómspolitikk.</s>
                <s xml:id="jmlfmk2d6b">Fyribyrging, ráðgeving, upplýsing og hjálp eru aðaltættir í hesum samanhangi at menna vælveru og trivnað hjá øllum borgarum landsins.</s>
                <s xml:id="zvwvooykhi">Í hesum sambandi verður ein nýggj lóg um skúlalæknaskipan fyrireikað og, sum hevur til endamáls at tryggja komandi ættarliðnum fyribyrgjandi heilsurøkt javnbjóðis teirri í grannalondum okkara.</s>
              </p>
            </div>
            <div>
              <head rend="bold italic">Ófødda barnið</head>
              <p>
                <s xml:id="huu3bpcocu">Landsstýrismaðurin í familjumálum hevur tikið ítøkilig stig til at minka um talið á fosturtøkum.</s>
                <s xml:id="fgacsawrw6">Landsstýrismaðurin hevur heitt á umsitingina, um at geva sær upplýsingar um, hvørjar orsøkirnar eru til, at kvinnur velja fosturtøkur heldur enn at bera barnið.</s>
                <s xml:id="ca3e7s5ezv">Fyrispurningur er komin frá granskingarstovni, sum er áhugaður í at gera eina djúptøkna kanning.</s>
                <s xml:id="mo3kqbgifj">Kannað verður, hvørjar lógarheimildirnar eru fyri broytingum í verandi lóggávu, við tí endamáli at fáa møguleika til at broyta lógina, um hetta verður hildið rættast.</s>
              </p>
              <p>
                <s xml:id="cibxgnwp6w">Ein nýggj heilsuskipan er í umbúna, sum kemur at geva munandi betraðar møguleikar fyri neyvari hagtølum á nógvum økjum, eisini á fosturtøkuøkinum.</s>
              </p>
            </div>
            <div>
              <head rend="bold italic">Royking og rúsevni</head>
              <p>
                <s xml:id="xsneptqwqt">Rúsevnamisnýtslan er ein alsamt vaksandi trupulleiki, serliga mistnýtslan av sterkari rúsandi evnum.</s>
                <s xml:id="md7xz6qtim">Stig mugu tí verða tikin at koma hesum trupulleika til lívs.</s>
                <s xml:id="a7bh2xdna5">Miðvís upplýsing eigur at verða styrkt í skúla, fjølmiðlum og øðrum samanhangi.</s>
                <s xml:id="nzhfj7iqcz">Somuleiðis verður støðugt arbeitt við at upplýsa um heilsuskaða, sum stendst av royking.</s>
                <s xml:id="htuoiiko5m">Serligar verkætlanir verða settar í verk.</s>
              </p>
            </div>
            <div>
              <head rend="bold italic">Bústaðarviðurskifti</head>
              <p>
                <s xml:id="jjv4xwswlj">Grundarlagið undir góðum familjutrivnaði eru góð bústaðarviðurskifti.</s>
                <s xml:id="wh7pb3shhp">Møguleikarnir fyri øðrvísi bústaðarbygging verða gjørdir betri, so útboðið á bústøðum samsvarar við eftirspurningin.</s>
                <s xml:id="t5uaydkict">Arbeiðið at laga til lóggávuna er farið í gongd, og verður í hesum sambandi lógin um Húsalánsgrunnin broytt, so hann kann vera uppií í hesum.</s>
              </p>
            </div>
          </div>
          <div>
            <head rend="bold">Heilsupolitikkur</head>
            <div>
              <p>
                <s xml:id="r6rpvu6i6w">Heilsuverkið er í støðugari menning.</s>
                <s xml:id="cmfha3tcwe">Á heysti 2003 verður nýggi sjúkrahúsbygningurin á Landssjúkrahúsinum liðugur at taka í nýtslu.</s>
                <s xml:id="cskzaumsnl">Hetta fer at bøta munandi um trivnaðin, bæði fyri sjúklingar og starvsfólk.</s>
                <s xml:id="izw3jqnkyb">Við hesum verða møguleikarnir at røkja og umbyggja bygningarnar, sum eru, samstundis betri.</s>
              </p>
            </div>
            <div>
              <head rend="bold italic">Sálarsjúkuviðgerð</head>
              <p>
                <s xml:id="nngftfhcrd">Álit um skipan av framsóknari sálarsjúkuviðgerð í Føroyum varð latið landsstýrinum fyrst í árinum.</s>
                <s xml:id="xng35jxsqu">Miðað verður eftir at fylgja tilmælunum í álitinum, so hesin samfelagsbólkur kann fáa liviumstøður, sum hóska einum framkomnum samfelag.</s>
                <s xml:id="gqsk7r43oz">Ein byggiætlan er gjørd fyri eitt sambýli til 10 sálarsjúk, og verður hetta arbeiðið boðið út í næstum.</s>
              </p>
            </div>
            <pb n="35" />
            <div>
              <head rend="bold italic">Sjúkrahúsini</head>
              <p>
                <s xml:id="lusf75xr4m">Nú ið undirstøðukervið broytist munandi, verður neyðugt at kanna, hvørjar nýggjar fyrimunir heilsuverkið kann fáa av hesum.</s>
                <s xml:id="ivky7vyw3d">Klaksvíkar Sjúkrahús fer óivað at hava størri virkisøki, tá ið Eysturoyggin og Borðoyggin verða samanknýttar við undirsjóvartunli.</s>
                <s xml:id="dinkrszcm6">Fyri Suðuroynna sum útjaðari hevur Suðuroyar Sjúkrahús alstóran týdning fyri trivnaðin og tryggleikan í oynni, og er eitt týðandi grundarlag undir tryggleika suðuroyinga.</s>
              </p>
            </div>
            <div>
              <head rend="bold italic">Heilsufremjan</head>
              <p>
                <s xml:id="j6jbrb52r6">Fyri at bøta um almannaheilsuna verður størri dentur lagdur á fyribyrgjandi og heilsufremjandi tiltøk, sum fatað um alt lívið.</s>
                <s xml:id="epnvadgelg">Ein slík verkætlan kann, sum frálíður vera við til at minka trýstið á heilsuverkið, tí hon er sjúkufyribyrgjandi.</s>
              </p>
            </div>
            <div>
              <head rend="bold italic">Sjúkratrygging</head>
              <p>
                <s xml:id="y23ymy25oo">Trivnaðarmálaráðið arbeiðir við eini løgtingslóg um tíðarhóskandi almenna sjúkratrygging.</s>
                <s xml:id="lcvinbjkdz">Endamálið er at avloysa verandi sjúkrakassakipan.</s>
                <s xml:id="uqberbdaon">Sjúkrakassarnir skulu í staðin verða almennir stovnar undir landsstýrismanninum í familju- og heilsumálum.</s>
              </p>
            </div>
            <div>
              <head rend="bold italic">Kommunulæknaskipan</head>
              <p>
                <s xml:id="qc3hqmul23">Kommunulæknaskipanin er ein hornasteinur í føroyska heilsuverkinum.</s>
                <s xml:id="x4q6rgc3km">Øllum kunnugt er trupult at fáa sett øll kommunulæknastørvini, og sum útlitini eru, er ongin broyting í væntu.</s>
                <s xml:id="teqcudjkfy">Tí er neyðugt at taka stig, sum venda gongdini, og eru ávísar ætlanir á hesum øki.</s>
                <s xml:id="dqpgxhjpmu">Tó mugu fleiri av hesum viðurskiftum til politiska viðgerð, áðrenn broytingar kunnu verða settar í verk.</s>
              </p>
            </div>
            <div>
              <head rend="bold italic">Ílegu- og biotøknigransking</head>
              <p>
                <s xml:id="i5wo3rq3gl">Lóggivið skal verða um ílegu- og biotøknigransking í Føroyum.</s>
                <s xml:id="bpzjatkckk">Neyðugt er at tryggja, at slík lóggáva fer ikki um siðfrøðilig ella etisk mørk, og eigur vísindasiðsemisnevndin at hava ein virknan leiklut.</s>
                <s xml:id="mvn6xluklv">Tílík gransking hevur alstóran týdning fyri menningina á heilsuøkinum, bæði viðvíkjandi viðgerðarhættum, nýggjum heilivági og øðrum.</s>
              </p>
            </div>
            <div>
              <head rend="bold italic">Serviðgerð uttanland</head>
              <p>
                <s xml:id="q5fzbzef7n">Ímillum 1200 og 1500 sjúklingar verða hvørt ár sendir uttanlands til viðgerðar, og talið veksur støðugt.</s>
                <s xml:id="hqsjszw4vw">Hetta hevur lagt stórt trýst á sjúklingahotellið Tórshavn, sum meginpartin av hesum árinum hevur havt fleiri fólk inni, enn rúm eru til.</s>
                <s xml:id="s6viocsqhb">Fyri at bøta um tænastuna, verður kannað, um nakrar av hesum viðgerðum møguliga kunnu verða gjørdar í Føroyum, annaðhvørt við at seta starvsfólk ella við at gera fleiri ráðgevaraavtalur á ávísum viðgerðarøkjum.</s>
              </p>
            </div>
            <div>
              <head rend="bold italic">Trivnaðar- og heilsuráðið</head>
              <p>
                <s xml:id="c5xdutvn7t">Trivnaðar- og heilsuráðið arbeiðir við at útgreina føroyska almanna- og heilsuverkið og gera uppskot til eina langtíðarætlan fyri føroysku vælferðartænastuna.</s>
                <s xml:id="xwdlmpd5qc">Arbeiðið verður liðugt í ár.</s>
                <s xml:id="qdn5iugxeg">Ein heilsupolitikkur verður orðaður og setur greið mál fyri heilsutænastuna og ásetir uppgávu- og ábyrgdarbýtið millum sjúkrahúsini og millum sjúkrahús og grundleggjandi heilsutænastuna.</s>
              </p>
            </div>
          </div>
          <div>
            <head rend="bold">Almannamál</head>
            <div>
              <p>
                <s xml:id="oynskwgszj">Samgongan leggur høvuðsdent á samanhangin millum sjálvstýri, sosiala trygd og framburð.</s>
                <s xml:id="dbsr2jx6x2">Tað er alneyðugt til tess at skipa eitt nútímans, sjálvstøðugt føroyskt samfelag í framburði, at sosiala trygdin verður sett í hásætið.</s>
              </p>
              <pb n="36" />
              <p>
                <s xml:id="uazukes6us">Aðalmálið í almannapolitikkinum er at menna sosialar skipanir, ið byggja á egið samhaldsfesti í Føroyum, at menna sosialar skipanir, ið veita rættartrygd, einfalda umsiting og skjóta hjálp at koma um sosialar tilburðir og at menna ein sosialpolitikk, ið leggur dent á menniskjavirði og sjálvsvirðingina hjá hvørjum einstøkum.</s>
                <s xml:id="u33swsm2dz">Harumframt er umráðandi, at sosiala trygdarkervið verður ment so nær borgaranum sum gjørligt, so at styrkin í nærsamfelagnum kemur til sín rætt.</s>
              </p>
            </div>
            <div>
              <head rend="bold italic">Varandi pensiónsloysn</head>
              <p>
                <s xml:id="fynxx5hz3r">Eitt av høvuðsmálum landsstýrisins er at fáa semju um eina varndi loysn viðvíkjandi pensiónsmálinum.</s>
                <s xml:id="a3h756a5xm">Ætlanin er, at loysnin skal fevna um tveir tættir: at leggja fólkapensiónsskipanina í eina trygga legu, so hon tryggjar øllum eina sømiliga minstupensión, ið ikki verður heft av politiskum broytingum; og at fáa semju við partarnar á arbeiðsmarknaðinum um eitt uppskot, har øllum á arbeiðsmarknaðinum er tryggjað ein eftirløn.</s>
              </p>
            </div>
            <div>
              <head rend="bold italic">Føroysk sosiallóggáva</head>
              <p>
                <s xml:id="xh3mezonfj">Samgongan fer í fyrra parti av hesum valskeiði at gera broytingar á teimum mest átroðkandi økjunum.</s>
                <s xml:id="pd7xcvag4h">Áðrenn valskeiðið er runnið, er setningurin at hava eina fullfíggjaða, føroyska sosiallóggávu.</s>
              </p>
              <p>
                <s xml:id="zxkxelynb4">Sosialpolitikkur er lógartryggjaður rættur, eitt trygdarkervi, har tú kanst koma burtur úr aftur tíðarbundnum trupulleikum.</s>
              </p>
              <p>
                <s xml:id="fq7jdlsdsv">Nýggj føroysk sosiallóggáva skal gera sosialu trygdarskipanina einfaldari og nærri brúkarunum.</s>
                <s xml:id="n3ntgmekc3">Á hesum grundarlagi verður settur ein arbeiðsbólkur, at gera uppskot til nýggja føroyska forsorgarlóg.</s>
              </p>
              <p>
                <s xml:id="lbkzo5o7y3">Rættindi hjá fólki við skerdum førleika skulu verða betur tryggjað, og almannaverkið skal – saman við pørtunum á arbeiðsmarknaðinum – tryggja fólki við skerdum arbeiðsevnum og sosialum tørvi atgongd til útbúgvingar og arbeiðsmarknaðin.</s>
              </p>
              <p>
                <s xml:id="ahnn5u42e5">Skipanin við hjálpartólum verður endurskoðað, og frágreiðingin viðvíkjandi hjálpartólaøkinum verður grundarlagið.</s>
              </p>
              <p>
                <s xml:id="jbvtlpe6up">Stuðulsfólkaskipanin verður savnað í eina eind.</s>
              </p>
            </div>
            <div>
              <head rend="bold italic">Barnaforsorgarøkið</head>
              <p>
                <s xml:id="s6u65zodtp">Almanna- og heilsumálastýrið gjørdi í 2000 eitt álit um alt barnaforsorgarøkið.</s>
                <s xml:id="sgsnyulkbn">Eftir hesum áliti varð eitt lógaruppskot tilevnað í síðstu tingsetu.</s>
                <s xml:id="x3cha5wp5l">Uppskotið varð sent til ummælis, men varð ikki lagt fyri Løgtingið, tí semja fekst ikki um, um barnaverndarøkið skuldi verða ein landsuppgáva ella ein kommunuuppgáva.</s>
              </p>
              <p>
                <s xml:id="hszcwnc6nq">Tí var ein arbeiðsbólkur settur, sum skal gera eitt tilmæli til landsstýrismannin, um tað er møguligt, at barnaverndarøkið kann verða lagt út til størri kommunalar eindir.</s>
                <s xml:id="y7bwzmhwbp">Ætlanin er at leggja eitt nýtt uppskot á barnaforsorgarrøkinum fyri Løgtingið í hesi tingsetu.</s>
              </p>
            </div>
            <div>
              <head rend="bold italic">Eldraøkið</head>
              <p>
                <s xml:id="cqx55utupg">Heimarøktin fer frá 1 oktober 2002 at fevna um samdøgursrøkt.</s>
                <s xml:id="vutjzubsej">Skipanin verður at seta í verk fyri alt landið samstundis.</s>
                <s xml:id="g33ztpmmc6">Trygdin hjá teimum veikastu heimabúgvandi verður tá styrkt munandi og tænastan tíðarhóskandi.</s>
              </p>
              <pb n="37" />
              <p>
                <s xml:id="i3bwvs2mdb">Eldrarøktin verður skjótast gjørligt løgd til kommunurnar at reka, og ein semja verður gjørd millum land og kommunur um íløgur og skattabýtið.</s>
                <s xml:id="svw777tjet">Til tess at seta gongd á at loysa bráðfeingis tørvin á ellis- og røktarheimsplássum, setur landskassin í næsta ár 20 mió. kr í eina íløgupulju, sum kommunurnar eftir galdandi býtislykli kunnu søkja úr.</s>
                <s xml:id="s4anx7lhch">Treytin er, at kommunurnar í økjunum taka stig til byggingina, og at tær samstarva um eldrarøktina.</s>
              </p>
              <p>
                <s xml:id="cr5j6erokq">Fyrireikingin til økisterapivirksemi heldur fram.</s>
              </p>
            </div>
            <div>
              <head rend="bold italic">Arbeiðsskaðatryggingarlóg</head>
              <p>
                <s xml:id="bddjza3ckh">Uppskot til nýggja arbeiðsskaðatryggingarlóg og uppskotið um nýggja endurgjaldábyrgdalóg verða løgd aftur fyri tingið og sett í gildi í senn, tí útrokningin viðvíkjandi veitingini í Arbeiðsskaðatryggingarlógini verður gjørd sambært "endurgjaldábyrgdalógini".</s>
              </p>
            </div>
            <div>
              <head rend="bold italic">ALV- virksemi</head>
              <p>
                <s xml:id="pnbsi4gyb5">Álit um framtíðarvirksemið í ALV-skúlanum við Áir mælir til, at sjálvur skúlin verður fluttur undir Mentamálaráðið.</s>
                <s xml:id="efncqwr6xz">Farast skal í gongd við at kanna hetta gjøllari í neyvum samstarvi við Mentamálaráðið, m.a. hvørji tilboð hesin skúlin skal geva í framtíðini.</s>
                <s xml:id="zfczcmbknx">Eisini er stórur tørvur á eftirskúla, ella eftirskúlalíkum tilboði fyri menningartarnað.</s>
                <s xml:id="pgtakdceg6">Sum nú er , fáa nakrir næmingar undirvísing á Sernámsdeplinum, til teir eru 21 ár, og onnur fara av landinum í eitt ár ella so.</s>
                <s xml:id="figrqeeh7f">Samgongan fer at arbeiða fram ímóti at skipa fyri fleiri tilboðum til hesi fólk í Føroyum, so tey á sama gundarlagi sum onnur kunnu nema sær útbúgving í tann mun, tey eru før fyri tí.</s>
              </p>
              <p>
                <s xml:id="vrn5kmfmor">Á fíggjarlógini í ár er settur peningur av til íløgur og rakstur til eitt nýtt verkstaðartilboð til teirra, sum megna ikki at arbeiða á vanliga arbeiðsmarknaðinum.</s>
                <s xml:id="gwgyaxw55n">Hesi verkstaðartilboð eru skipað undir Sjálvsognarstovninum ALV og byrjað verður við hesum í heyst.</s>
                <s xml:id="ekhsba7bb4">Ætlanin er at arbeiða á seks økjum, vinnuskeið, vart arbeiði, umsorganararbeiði, restførleika, umskúling og ráðgeving.</s>
                <s xml:id="xfj3adeqyk">Virksemið heldur til í leigaðum hølum í Tórshavn.</s>
              </p>
            </div>
            <div>
              <head rend="bold italic">Javnstøðumál</head>
              <p>
                <s xml:id="wiz3nk6woj">Ein verkætlan er í gongd, ið Útnorðurráðið hevur sett í verk, um harðskap móti kvinnum í Íslandi, Grønlandi og Føroyum.</s>
                <s xml:id="zuozdcx3kn">Frágreiðing um verkætlanina verður almannakunngjørd í næstum.</s>
                <s xml:id="yqbtc5vzlx">Ætlanin er at verða virknari á hesum øki til tess at útvega hagtøl og kanningar, so vit betur mun kunnu samanbera okkum við grannalondini.</s>
              </p>
            </div>
          </div>
          <div>
            <head rend="bold">Oljumál</head>
            <div>
              <p>
                <s xml:id="hnkjsbl53i">Í fjør summar vóru tríggjar tær fyrstu leitiboringarnar á føroyska landgrunninum.</s>
                <s xml:id="h7v6ou4ab7">Eftir nógvu og neyvu fyrireikingarnar komu fyrstu leitiúrslitini heldur óvart á oljufeløg og onnur.</s>
              </p>
            </div>
            <div>
              <head rend="bold italic">Fyrstu úrslitini</head>
              <p>
                <s xml:id="x534t2ibwc">Bara smáar nøgdir av olju vórðu funnar í teimum jarðfrøðiligu fláunum, har størstu vónirnar vórðu knýttar.</s>
                <s xml:id="c45lhbkd55">Harafturímóti bar Faroes Partnership við munandi nøgdir av olju í djúpari jarðløgum.</s>
              </p>
              <p>
                <s xml:id="m4zmtewuq3">Hóast triðja boringin vísti, at oljufláirnar eru rættiliga tjúkkar, næstan 170 metrar, er enn óvist, hvussu langt út til liðirnar oljan fer, og tískil vita vit ikki, hvussu stórar nøgdir av olju eru har, ella um oljan og goymslufláðirnar eru soleiðis háttaðar og góðar, at vinnulig oljuframleiðsla kann koma upp á tal.</s>
              </p>
              <pb n="38" />
              <p>
                <s xml:id="qeozrteb74">Í einum føri sum hesum skal loyvishavarin, í seinasta lagi 8 mánaðir eftir tað at boringin er gjørd, lata Oljumálaráðnum frágreiðing við nágreiniligari lýsing av boriúrslitinum.</s>
                <s xml:id="wvhkkdbhdo">Saman við frágreiðingini verður løgd fram ein ætlan yvir tey tiltøk, ið loyvishavarin hevur í hyggju at seta í verk at staðfesta, um farast kann undir kolvetnisframleiðslu.</s>
                <s xml:id="onfih7jpu5">Oljumálaráðið væntar at fáa frágreiðingina frá Faroes Partnership ein av fyrstu døgunum eftir ólavsøku.</s>
              </p>
            </div>
            <div>
              <head rend="bold italic">Samskipan um landgrunsmarkið</head>
              <p>
                <s xml:id="bg22vwctmd">Finningarbrunnurin í fjør er tætt upp at landgrunsmarkinum móti Bretlandi, og roknast má við, at ein møgulig oljuleið gongur tvørturum markið.</s>
                <s xml:id="dj5rkdkk3r">Boringar bretsku megin landgrunsmarkið eru sum heild týdningarmiklar fyri oljuleiting á føroyskum øki.</s>
                <s xml:id="bbvrhhzffn">Serligan týdningi hevur boringin, ið Amerada Hess saman við øðrum, eitt nú Atlantic Petroleum, í løtuni ger í grannalutinum til føroyska fundin.</s>
                <s xml:id="hzqrjzgdfj">Arbeiðið at meta um, um fundurin hjá Faroes Partnership kann gerast rakstrarverdigur, er tí partvíst knýtt at úrslitinum frá hesi boringini.</s>
              </p>
              <p>
                <s xml:id="xt2qwwzycu">Verður talan um gott úrslit, fara komandi árini at tørva kanningar báðumegin markið við atliti at møguligari útbygging av oljuleiðini.</s>
                <s xml:id="kvu6hzlail">Neyðugt verður at samskipa arbeiðið tvørtur um landamark, og fer tað at krevja semju um ein leist at skipa útbyggingina og oljuframleiðsluna eftir, og um býtið av oljuni landanna millum.</s>
              </p>
            </div>
            <div>
              <head rend="bold italic">Oljuleiting komandi árini</head>
              <p>
                <s xml:id="qlcq43jmol">Óvæntaðu boriúrslitini í fjør ár hava sum heild ført til, at oljufeløgunum tørvar at endurskoða sínar leitiætlanir, og tískil verður lítið leitivirksemi og eingin leitiboring á føroyskum øki í ár.</s>
                <s xml:id="xwggnswb7c">Næsta ár verða væntandi fleiri nágreiniligar seismiskar kanningar, samstundis sum Agip saman við samstarvsfelaganum Føroya Kolvetni skal gera sína fyrstu leitiboring.</s>
              </p>
              <p>
                <s xml:id="vic5jzzldu">Tørvur er á at meta um, hvussu oljuleitingin hereftir skal verða skipað í síni heild.</s>
                <s xml:id="zwckamlsga">Umframt tær leitiverkætlanir, sum longu eru knýttar at verandi loyvum, skulu metingar og samráðingar í summar gera av, hvussu leitingin skal halda fram á teimum trimum økjunum, har oljufeløgini í fyrstu atløgu hava ikki boriskyldu, men har tey í staðin skulu gera fyrireikandi kanningar tey fyrstu 3 árini av leitiskeiðinum.</s>
              </p>
              <p>
                <s xml:id="qvhbf3ortx">Samstundis sum mett skal verða um hesi viðurskifti, tørvar at meta um útlitini at hava eitt nýtt útbjóðingarumfar, soleiðis at oljuleitingin kann halda fram, um tørvur og møguleikar eru fyri tí.</s>
              </p>
              <p>
                <s xml:id="yhyegbqlro">Saman við Jarðfrøðisavninum og lutvíst Fróðskaparsetrinum gera loyvishavarnir ymiskar kanningar undir sonevndu Sindri-verkætlanini.</s>
                <s xml:id="ujer6pkkxr">Hesar kanningar fevna í høvuðsheitum um øki við basaltfláum, sum liggja uttan fyri verandi loyvisøki, og skulu tær hjálpa til at meta um útlitini fyri, um farið verður undir oljuleitingar á tí stóra basaltøkinum kring Føroyar næstu árini.</s>
              </p>
            </div>
            <div>
              <head rend="bold italic">Vinnan og oljuvirksemið</head>
              <p>
                <s xml:id="dumu5r4k6r">Seinkaða oljuleitingin kemur ikki væl við hjá tí partinum av vinnulívinum, ið hevur fyrireikað seg at veita vørur og tænastur í sambandi við boringar á føroyska landgrunninum.</s>
                <s xml:id="oco4s5uhfs">Hetta eigur tó ikki at koma óvart á, tí oljuleiting kann vera svikalig, og undir øllum umstøðum verður talan um skiftandi virksemisstig í leitiskeiðnum.</s>
                <s xml:id="dpncx35gmi">Tíbetur hava flestu fyritøkurnar nóg mikið at gera í <pb n="39" /> aðrari vinnu á føroyska heimamarknaðinum, og nakrar fáar bjóða seg fram í oljuvinnu uttanlands.</s>
              </p>
              <p>
                <s xml:id="hvbgc2v2s4">Roknað verður við, at útreiðslurnar til leitivirkemið á føroyska økinum í fjør vóru umleið 600 mió. kr.</s>
                <s xml:id="lpw3tutmil">Leysliga mett, vóru um leið 140 – 150 mió. kr. ella 25% av hesi upphædd goldnar føroyskum fyritøkum.</s>
                <s xml:id="rf6pffs7wv">Viðmerkjast skal tó, at ein munandi partur varð nýttur til flúgving og brenni, og soleiðis goldin av landinum aftur beinanvegin.</s>
                <s xml:id="yz4bvzkjkh">Árið í fjør vísti, at føroyskar fyritøkur, ið veita oljuvinnuni tænastur, neyvan kunnu vænta munandi peningaligan vinning fyrr enn komið verður nærri einum framleiðsluskeiði.</s>
              </p>
            </div>
            <div>
              <head rend="bold italic">Umhvørvismál</head>
              <p>
                <s xml:id="xy6g2osnsk">Frágreiðing um náttúru og umhvørvisvernd vóru løgd fyri tingið til aðalorðaskiftis í vár.</s>
                <s xml:id="vtiqavqp3r">Fleiri tilmæli eru í frágreiðingini, og í fyrstu atløgu verður farið undir at gera náttúruverndarlóg og at dagføra umhvørvisverndarlógina.</s>
                <s xml:id="c47r6fiso7">Hol verður sett á eftir summarfrítíðina og gongur eftir ætlan, verður hetta størsta nútímansgerðin av lóggávuni á økinum, síðan umhvørvisverndarlógin varð sett í gildi í 1988.</s>
              </p>
            </div>
            <div>
              <head rend="bold italic">Kemikaliulóggáva</head>
              <p>
                <s xml:id="w25paedxl3">Fleiri altjóða sáttmálar, ið eru galdandi fyri Føroyar, seta bann fyri nýtslu av ávísum evnum.</s>
                <s xml:id="zatvrblwsa">Um vit skulu lúka sáttmálarnar, er neyðugt at gera sáttmálakrøvini til part av føroyskari lóggávu.</s>
                <s xml:id="yd7efrhzjr">Ávís heimild er í umhvørvisverndarlógini at banna at selja og nýta evni, ið hava skaðilig árin á umhvørvið, men sum frálíður, verður væntandi neyðugt við serstakari lóggávu á hesum øki.</s>
                <s xml:id="flyz4f4k4m">Farið verður í næstum undir at kanna, hvørjar altjóða sáttmálar vit kunnu lúka við verandi lógarheimildum, og um tað gerst neyðugt, er ætlanin sum fyribilstiltak at gera eitt ískoyti til løgtingslógina um umhvørvisvernd.</s>
              </p>
            </div>
            <div>
              <head rend="bold italic">Árinsmetingar</head>
              <p>
                <s xml:id="cazgryeawf">Í flestu av okkara grannalondum er lóggáva, ið krevur serligar umhvørvismetingar í sambandi við størri verkætlanir, ið kunnu ávirka umhvørvið munandi.</s>
                <s xml:id="cnl3e4wy6x">Í Føroyum er tað bara kolvetnislógin, ið hevur slíka heimild.</s>
                <s xml:id="knfnzrn7c5">Umhvørvismetingar vóru gjørdar, áðrenn farið varð undir leitiboringar.</s>
                <s xml:id="pl6x45mema">Landsstýrismaðurin í umhvørvismálum ætlar í vár at leggja fram uppskot um árinsmetingar í s.v. størri byggiætlanir, t.d. vega- og havnagerð.</s>
              </p>
            </div>
            <div>
              <head rend="bold italic">Byggi- og býarskipan</head>
              <p>
                <s xml:id="kf3wjv6tlu">Eitt av tilmælunum í frágreiðingini um náttúru- og umhvørvisvernd er at samskipa fyrisitingina við umhvørvisvernd, náttúruvernd og lendisfyrisiting fyri á tann hátt at fáa eina skipaða landsætlan, sum hevur atlit at náttúru- og umhvørvisvernd.</s>
              </p>
              <p>
                <s xml:id="qroan2wsb4">Nú lendisfyrisiting og planlegging eru vorðin partur av umhvørvismálum, verður farið undir at kanna, á hvønn hátt hetta tilmælið frægast letur seg fremja í verki.</s>
                <s xml:id="zb53r3af6c">Tørvur hevur leingi verið á eini dagførdari lóg um býarskipanir, ið hevur greið skipanarstig fyri nærøki, kommunur, oyggjar og land.</s>
                <s xml:id="sbconumwmo">Talan er um nógvar áhugapartar, tí verður nevnd sett at evna til uppskot um nýggja lóggávu á hesum økinum.</s>
              </p>
              <p>
                <s xml:id="xxqin2yv34">Tað er greitt, at gera vit ikki skilagóðar ætlanir fyri hvussu lendið, sum er til taks í hesum lítla landi, verður nýtt, er vandi fyri, at týðandi náttúruvirðir fara fyri skeytið.</s>
                <s xml:id="aobybunrem">Okkara samfelag er í støðugari menning og at byggja samferðslukervi, ídnaðin og bústaðir er neyðug, men vit mugu tryggja okkum, at farið verður fram við skili, soleiðis at næsta ættarlið fær eins góðar møguleikar at mennast og trívast, og vit hava havt.</s>
              </p>
            </div>
            <pb n="40" />
            <div>
              <head rend="bold italic">Vakstrarhúsárin</head>
              <p>
                <s xml:id="ovcugwewqe">Í ár er ein verkætlan byrjað, endamál hennara er at gera upp føroyska útlátið av veðurlagsgassum.</s>
                <s xml:id="x6d3tadchx">Tá ið úrslitið er tøkt, hava vit betri grundarlag at meta um, um tað er gjørligt at minka útlátið soleiðis, sum møgulig ígildissetan viðvíkjandi Kyoto sáttmálanum áleggur okkum.</s>
              </p>
              <p>
                <s xml:id="qsicjewsqf">Greitt er, at verður farið undir oljuframleiðslu á føroyskum øki, kann tað gerast torført at halda ásetingarnar í Kyoto sáttmálanum.</s>
                <s xml:id="e2pn2345do">Oljuvinna og Kyoto sáttmálin útilokað tó ikki neyðturviliga hvørt annað.</s>
                <s xml:id="gdkgyg6ul4">Menningin av veðurlagsvinarligari tøkni gongur skjótt, í oljuvinnuni eins og í øðrum altjóða vinnum, og ein føroysk framleiðsla er undir øllum umstøðum nøkur ár frammi í tíðini.</s>
                <s xml:id="gpaeiq4bqc">Harumframt gevur Kyoto sáttmálin møguleikar fyri at keypa og selja sokallaðar CO2 kvotur.</s>
              </p>
            </div>
            <div>
              <head rend="bold italic">Yvirtøka av havumhvørvinum</head>
              <p>
                <s xml:id="be4jr66jyg">Í vetur varð farið undir arbeiðið at taka yvir málsøkið havumhvørvi.</s>
                <s xml:id="orgqmnhs63">Hetta arbeiðið varð tikið uppaftur eftir løgtingsvalið í vár, og væntandi verður málsøkið tikið yvir frá 1. januar 2003 at rokna.</s>
              </p>
            </div>
            <div>
              <head rend="bold italic">Útjaðaramál</head>
              <p>
                <s xml:id="fycb4qdzty">Samgongan leggur dent á at skapa fortreytir fyri virksemi og trivnaði á øllum plássum í landinum.</s>
                <s xml:id="kp7ehojv2w">Í næstum verður farið undir eina miðvísa ætlan at meta um, hvussu tilmælini í álitunum um økismenning og útoyggjar kunnu verða fylgd.</s>
              </p>
              <p>
                <s xml:id="f2mfwkiyh6">Fyri at samskipa økismenningina og útoyggjapolitikkin gjørdi samgongan av at skipa hesi málsøkini undir sama landsstýrismanni.</s>
                <s xml:id="h2ah5wczia">Umstøðurnar hjá útjaðaranum hava tó við málsøkini hjá fleiri landsstýrismonnum at gera, t.d. tá ið talan er um vinnu, fjarskifti, samferðslu umframt heilsu-, almanna-, menta- og skúlamál.</s>
                <s xml:id="errjtvrwij">Neyðugt er at styrkja atlitini, ið verða tikin til útjaðaran, tá lógarbroytingar og onnur átøk verða framd á einstøku málsøkjunum.</s>
                <s xml:id="oiupzyxwf5">At tryggja atlit at útjaðaranum, fer landsstýrismaðurin í útjaðaramálum at evna til uppskot um rundskriv, ið áleggur miðfyrisitingini at meta um árin og avleiðingar av lóggávu- og fyrisitingarátøkum, áðrenn tey verða framd í verki.</s>
              </p>
            </div>
          </div>
        </div>
        <div type="chapter">
          <head>Partur III</head>
          <div>
            <head rend="bold">Løglisti</head>
            <div>
              <head rend="bold italic">Løgmansskrivstovan</head>
              <div>
                <head rend="bold">Mál, ið ætlanin er at leggja fram í ár:</head>
                <list rend="bullet">
                  <item>
                    <head rend="bold">Uppskot til løgtingslóg um eftirlit, váttanarveitan, og umsjón sambært Sáttmála Sameindu Tjóða um bann fyri evnafrøðiligum vápnum.</head>
                    <p>
                      <s xml:id="g47j4hybm3">Lógin hevur við sær, at nevndi sáttmáli kann verða settur í gildi í Føroyum og samstundis uppihildin sambært lógini.</s>
                      <s xml:id="tsllngj72s">Lógin ásetur at skipað eftirlit verður við øllum evnum, ið kunnu verða brúkt til at gera evnafrøðilig vápn við í Føroyum.</s>
                    </p>
                  </item>
                  <item>
                    <head rend="bold">Uppskot til løgtingslóg um handilstiltøk móti Libera.</head>
                    <p>
                      <s xml:id="wbcurd7nak">Lógaruppskotið verður lagt fyri Løgtingið sum framhald av samtykt trygdarráði Sameindu tjóða um handilstiltøk móti nevnda landi.</s>
                      <s xml:id="ehm2qizm7x">Lógin hevur við sær, at samtyktin verður uppihildin í Føroyum sambært lógini.</s>
                    </p>
                  </item>
                  <item>
                    <head rend="bold">Uppskot til løgtingslóg um handilstiltøk móti Sierra Leona.</head>
                    <p>
                      <s xml:id="m2fidjhmfb">Lógaruppskotið verður lagt fyri Løgtingið sum framhald av samtykt trygdarráði Sameindu tjóða um handilstiltøk móti nevnda landi.</s>
                      <s xml:id="knmie7oaru">Lógin hevur við sær, at samtyktin verður uppihildin í Føroyum sambært lógini.</s>
                    </p>
                  </item>
                  <item>
                    <head rend="bold">Uppskot til løgtingslóg um handilstiltøk mótvegis uppreistrarrørsluni UNITA í Angola.</head>
                    <p>
                      <s>Lógaruppskotið verður lagt fyri Løgtingið sum framhald av samtykt trygdarráði Sameindu tjóða um handilstiltøk móti nevndu rørslu.</s>
                      <s>Lógin hevur við sær, at samtyktin verður uppihildin í Føroyum sambært lógini.</s>
                    </p>
                  </item>
                  <item>
                    <head rend="bold">Uppskot til Ríkislógartilmæli um at seta ”Lov om Den Internationale Straffedomstol” í gildi fyri Føroyar.</head>
                    <p>
                      <s>Ríkislógartilmælið verður lagt fyri Løgtingið, til tess at sáttmálin um Altjóðarevsidómstólin kann verða settur í gildi í Føroyum og samstundis uppihildin sambært lógini.</s>
                      <s>Hesar rættarreglur fevna um nógvar ásetingar fyri heimildum og mannagongdum hjá Altjóðarevsidómstólinum.</s>
                    </p>
                  </item>
                  <item>
                    <head rend="bold">Uppskot til samtyktar um at taka undir við Altjóðasáttmálanum um oljudálkingartilbúgving, atgerðir og samstarv, 1990.</head>
                    <p>
                      <s>Sáttmálin verður lagdur fyri Løgtingið til góðkenningar.</s>
                      <s>Sáttmálin fær grundleggjandi týdning fyri samstarv Føroya við næstu grannalond um samstarv, tá ið serstakliga ræður um oljudálking á føroyskum havleiðum í framtíðini.</s>
                    </p>
                  </item>
                  <item>
                    <head rend="bold">Uppskot til samtyktar um at taka undir við ILO sáttmála nr. 164 um heilsuvernd og læknaviðgerð av sjófólki.</head>
                    <p>
                      <s>Sáttmálin verður lagdur fyri Løgtingið til góðkenningar.</s>
                      <s>Sáttmálin fevnir um nógvar av ásetingar fyri heilsuvernd og læknaviðgerð viðvíkjandi sjófólki.</s>
                    </p>
                  </item>
                </list>
              </div>
              <pb n="42" />
              <div>
                <head rend="bold">Mál, ið ætlanin er at leggja fram næsta ár:</head>
                <list rend="bullet">
                  <item>
                    <head rend="bold">Uppskot til samtyktar, um at taka undir við Sáttmála Sameindu tjóða um lóg havsins frá 1982.</head>
                    <p>
                      <s>Sáttmálin verður lagdur fyri Løgtingið til góðkenningar.</s>
                      <s>Í mongum førum kann hesin sáttmáli sigast at verða tann týdningarmesti, ið nakrantíð verður lagdur fyri Løgtingið, og ber hann eisini manna millum ofta heitið ”grundlóg havsins”.</s>
                    </p>
                    <p>
                      <s>Sáttmálin fevnir um øll viðurskifti havsins frá burðardyggari nýtlsu við tilfeingi havsins, ráevnisvinnu umframt marknaseting.</s>
                      <s>At seta sáttmálan í gildi nú er neyðugt til tess at seta ferð á altjóðalandgrunskrøv Føroya uttanfyri 200 fjórðingar.</s>
                    </p>
                  </item>
                  <item>
                    <head rend="bold">Frágreiðing løgmans um uttanríkismál.</head>
                    <p>
                      <s>Árliga frágreiðing løgmans um uttanríkismál verður nú tikin upp aftur.</s>
                      <s>Frágreiðingin verður væntandi borin Løgtinginum á pálsmessu í januar mánaði sum siður hevur verið.</s>
                      <s>Frágreiðingin hevur sum endamál at kunna Løgtingið um árliga virksemi Føroya á uttanríkispolitiska økinum umframt at boða frá áleikandi átøkum í framtíðini.</s>
                    </p>
                  </item>
                </list>
              </div>
            </div>
            <pb n="43" />
            <div>
              <head rend="bold italic">Fíggjarmálaráðið</head>
              <div>
                <head rend="bold">Mál, ið ætlanin er at leggja fram í ár:</head>
                <list rend="bullet">
                  <item>
                    <head rend="bold">Uppskot til løgtinglógir um broytingar í løgtingslóg um landsskatt og kommunuskatt (Skattalógin)</head>
                    <p>
                      <s>Ætlanin er at endurskoðað skattligu viðgerðina viðvíkjandi alivinnuni við atliti at, um tað skal verða møguligt at draga ein stóran part av tí høga framleiðslukostnaðin frá beinanvegin í staðin fyri at gera hann virknan.</s>
                      <s>Kappingarneytarnir í grannalondunum virka undir eini slíkari skipan.</s>
                    </p>
                    <p>
                      <s>Skipanin við mótrokning av almennum krøvum í avlopsskatti verður endurskoðað, so tað verður heilt greitt í hvørjum krøvum og í hvørjari raðfylgju, avlopsskattur skal verða mótroknaður.</s>
                    </p>
                    <p>
                      <s>Reglurnar um at fyrna skattamál eru nakað gamlar og verða tí dagførdar.</s>
                    </p>
                  </item>
                  <item>
                    <head rend="bold">Uppskot til løgtinglóg um broyting í løgtingslóg um landsskatt og kommunuskatt (Ásetingarlógin)</head>
                    <p>
                      <s>Í samgonguskjalinum er ásett, at skattalættar skulu vera givnir serliga lág- og miðalinntøkunum.</s>
                      <s>Botnfrádrátturin hækkar, og øll prosentstigini lækka.</s>
                      <s>Marginalskattamørkini hækka, so løntakarin kann forvinna meira, áðrenn hann verður skattaður ovast á stiganum.</s>
                      <s>Barnafrádrátturin verður eisini hækkaður.</s>
                    </p>
                  </item>
                  <item>
                    <head rend="bold">Uppskot til løgtingslóg um broyting í løgtingslóg um at skatta kapitalvinning (Kapitalvinningsskattalógin)</head>
                    <p>
                      <s>Nýggja kapitalvinningsskattalógin, sum varð samtykt í seinastu tingsetu, er ógvuliga víðfevnd og partvíst fleiri lógir samanskrivaðar, og, sum nú eru settar úr gildi.</s>
                      <s>Tí eru dagføringar neyðugar.</s>
                    </p>
                  </item>
                  <item>
                    <head rend="bold">Uppskot til løgtingslóg um búskapargrunn Føroya</head>
                    <p>
                      <s>Uppskotið til nýggja lóg ásetur, hvussu almennar inntøkur frá oljuvinnuni og aðrar serligar inntøkur verða umsitnar.</s>
                    </p>
                  </item>
                  <item>
                    <head rend="bold">Uppskot til løgtingslóg um útistandandandi áogn landskassans</head>
                    <p>
                      <s>Nýggj lóg, sum m.a. ásetur reglur, sum fyriskipað hvussu mál við vónleysari skuld til landskassan verða loyst.</s>
                    </p>
                  </item>
                </list>
              </div>
              <div>
                <head rend="bold">Mál, ið ætlanin er at leggja fram næsta ár:</head>
                <list rend="bullet">
                  <item>
                    <head rend="bold">Uppskot til løgtinglógir um broytingar í løgtingslóg um landsskatt og kommunuskatt (Skattalógin)</head>
                    <p>
                      <s>Dagføra reglur um ”armslongdarhandil ” (transfer-pricing).</s>
                      <s>Hesar reglur skulu tryggja, at handil millum feløg og persónar, ið eru knýtt hvør at øðrum, verður til marknaðarprís.</s>
                    </p>
                    <p>
                      <s>Nýggjar ásetingar um ”tunna kapitalisering”, ið forða fyri, at feløg ikki verða ovurfíggjað við útlendskum peningi við tí fyri eygað at fáa hægri rentukostnað og lægri skattligt úrslit.</s>
                    </p>
                    <p>
                      <s>Endurskoða subjektivu skattskylduna.</s>
                      <s>Hendan ásetur m.a., hvussu leingi ein skattaborgari varðveitir fulla skattskyldu til Føroya.</s>
                      <s>Skattalættar sambært samgonguskjali.</s>
                    </p>
                  </item>
                  <pb n="44" />
                  <item>
                    <head rend="bold">Uppskot til løgtingslóg um tonnasjuskatt</head>
                    <p>
                      <s>Hetta er ein skattalóg, sum ásetur, at skipafeløg í farmavinnuni verða sett í skatt eftir, hvussu nógva skipstonnasju, felagið eigur.</s>
                      <s>Higartil hava feløgini verið skattað eftir partafelagsskattalógini, men í øllum øðrum londum við farmaskipaflutningi verða gjørdar tonnasjuskattaskipanir.</s>
                      <s>Tí verður eisini mett rætt at royna eina føroyska skipan.</s>
                    </p>
                  </item>

                  <item>
                    <head rend="bold">Uppskot til løgtingslóg um tvískattaavtalu við Bretland</head>
                  </item>

                  <item>
                    <head rend="bold">Lógir á fíggjarøkinum:</head>
                    <p>
                      <s>Í Danmark er komin nýggj tvørgangandi lóg á fíggjarøkinum : Tað er “Lov om finansiel virksomhed”, sum savnar ymsar reglur, sum ganga aftur í øllum hinum lógunum á fíggjarøkinum sum t.d. reglur um eftirlit, koncernir, leiðslu og ognarviðurskifti í eina lóg.</s>
                      <s>Samstundis er neyðugt at broyta allar hinar lógirnar samsvarandi.</s>
                      <s>Aðrar dagføringar eru eisini.</s>
                    </p>
                  </item>

                  <item>
                    <head rend="bold">Lov nr. 501 af 7. juni 2001 om finaniel virksomhed (Nýggj lóg)</head>
                    <lb />
                    <head rend="bold">Broyting í “ lov om banker og sparekasser”.</head>
                    <lb />
                    <head rend="bold">Broyting í “ lov om værdipapirhandel m. v.”.</head>
                    <lb />
                    <head rend="bold">Broyting í “ lov om investeringsforeninger og specialforeninger”</head>
                    <lb />
                    <head rend="bold">Broyting í “ lov om fondsmægle</head>
                  </item>

                  <item>
                    <head rend="bold">Broyting í “ lov nr. 348 af 9. juni 1993 om forebyggende foranstaltninger mod hvidvaskning af penge“.</head>
                    <p>
                      <s>(Broytingar eru gjørdar í donsku lógini, millum annað av hendingunum í USA 11. september 2001).</s>
                    </p>
                  </item>
                </list>
              </div>
            </div>
            <pb n="45" />
            <div>
              <head rend="bold italic">Løgmálaráðið</head>
              <div>
                <head rend="bold">Mál, ið ætlanin er at leggja fram í ár:</head>
                <list rend="bullet">
                  <item>
                    <head rend="bold">Uppskot til broyting í løgtingslóg um grundlógarnevnd</head>
                    <p>
                      <s>Skotið verður upp at broyta arbeiðið í grundlógarnevndini soleiðis, at arbeiðið verður skipað í tvey &quot;kømur&quot;, har fakfólk gera ítøkiligar orðingar og viðmerkingar, sum tey fólkavaldu síðani viðgera.</s>
                      <s>Somuleiðis verður skotið upp at gera eina greiðari áseting til krøvini til almennu viðgerðina viðvíkjandi grundlógarnevndararbeiðinum.</s>
                    </p>
                  </item>
                  <item>
                    <head rend="bold">Uppskot til ríkislógartilmæli um endurgjaldsábyrgd</head>
                    <p>
                      <s>Við ríkislógartilmæli um endurgjaldsábyrgd, verður óskrivaði endurgjaldsrætturin ásettur sambært lóg, og samskipaður við vanlukkutryggingarlógina.</s>
                    </p>
                  </item>
                </list>
              </div>
            </div>
            <div>
              <head rend="bold italic">Fiskimálaráðið</head>
              <div>
                <head rend="bold">Mál, ið ætlanin er at leggja fram í ár:</head>
                <list rend="bullet">
                  <item>
                    <head rend="bold">Uppskot um broyting í løgtingslóg um vinnuligan fiskiskap</head>
                    <p>
                      <seg>Uppskot um fiskidagar fyri fiskiárið 2002/03.</seg>
                      <seg>Løgingslóg nr. 28 frá 10. mars 1994 um vinnuligan fiskiskap við seinni broytingum.</seg>
                    </p>
                  </item>

                  <item>
                    <head rend="bold">Uppskot um broyting í løgtingslóg um stuðul til flutning av fiski</head>
                    <p>
                      <s>Lógin verður endurskoðað og úrslitið av hesum verður lagt fyri løgtingið.</s>
                      <seg>Løgtingslóg nr. 14 frá 3. mars 1999 um stuðul til fiskaútflutning við seinni broytingum.</seg>
                    </p>
                  </item>

                  <item>
                    <head rend="bold">Uppskot um løgtingslóg um bjarging á sjónum/tilbúgvingarlóg</head>
                    <p>
                      <s>Uppskotið verður sett fram við atliti at tilbúgvinarverkætlanini fyri Føroyar.</s>
                      <s>Í løtuni er eingin føroysk tilbúgvingarlóg ella bjargingarlóg.</s>
                    </p>
                  </item>
                </list>
              </div>
            </div>
            <pb n="46" />
            <div>
              <head rend="bold italic">Vinnumálaráðið</head>
              <div>
                <head rend="bold">Mál, ið ætlanin er at leggja fram í ár:</head>
                <list rend="bullet">
                  <item>
                    <head rend="bold">Uppskot til løgtingslóg um P/F Fiskaaling.</head>
                    <p>
                      <s>Lógaruppskotið gevur landsstýrismanninum heimild at avhenda bygningar og avlop á studningsjáttanini, veitt sambært sáttmála, til P/F Fiskaaling.</s>
                    </p>
                  </item>

                  <item>
                    <head rend="bold">Uppskot til løgtingslóg um vegagerð í Leirvík</head>
                    <p>
                      <s>Sbrt. lógini um fast samband um Leirvíksfjørð skal landsstýrismaðurin eftir at hava ráðført seg við Leirvíkar kommuna og Klaksvíkar kommuna taka støðu til neyðugar atknýttar verkætlanir, áðrenn tunnilsarbeiðið verður sett í verk.</s>
                      <s>Uppskot til verklagslóg um vegagerðina verður løgd fyri Løgtingið.</s>
                    </p>
                  </item>

                  <item>
                    <head rend="bold">Uppskot til løgtingslóg um vegagerð í Havn</head>
                    <p>
                      <s>Á løgtingsfíggjarlógini fyri 2002 eru avsettar 4 mió kr. til tess at gera nýggjan veg gjøgnum Hoyvíkshagan.</s>
                      <s>Verklagslóg verður løgd fyri Løgtingið, so avtalur kunnu verða gjørdar, ið binda um fleiri fíggjarár.</s>
                    </p>
                  </item>

                  <item>
                    <head rend="bold">Uppskot til løgtingslóg um havn á Syðradali</head>
                    <p>
                      <s>Landsverkfrøðingsstovnurin hevur gjørt modelsimuleringar av tveimum uppskotum til nýggja samferðsluhavn á Syðradali.</s>
                      <s>Verklagslóg verður løgd fyri Løgtingið.</s>
                    </p>
                  </item>

                  <item>
                    <head rend="bold">Uppskot til løgtingslóg um havn á Tvøroyri</head>
                    <p>
                      <s>Landsverkfrøðingsstovnurin og Strandfaraskip landsins eru samd um, at atløguviðurskiftini á Drelnesi eru ikki nøktandi til nýggja suðuroyarskipið.</s>
                      <s>Verklagslóg verður løgd fyri Løgtingið.</s>
                    </p>
                  </item>
                </list>
              </div>
              <div>
                <head rend="bold">Mál, ið ætlanin er at leggja fram næsta ár:</head>
                <list rend="bullet">
                  <item>
                    <head rend="bold">Uppskot til kongaliga fyriskipan um at seta í gildi danska lóg um luftferðslu í gildi fyri Føroyar</head>
                    <p>
                      <s>Síðani danska lógin um loftferðslu varð sett í gildi í 1989 og lógarbroyting í 1990, er lógin broytt fleiri ferðir í Danmark.</s>
                      <s>Uppskotið er lógin dagførd og lagað til føroysk viðurskifti.</s>
                    </p>
                  </item>

                  <item>
                    <head rend="bold">Uppskot til løgtingslóg um broyting í løgtingslóg um ferðslu</head>
                    <p>
                      <s>Skotið verður upp at gera ymsar broytingar í ferðslulógini til tess at fáa til vega neyðugar heimildir til nýggja koyrikortkunngerð.</s>
                      <s>Aðrar smáar broytingar verða eisini gjørdar.</s>
                    </p>
                  </item>

                  <item>
                    <head rend="bold">Uppskot til løgtingslóg um elektromagnetiskt órógv og sambæri</head>
                    <p>
                      <s>Uppskotið til løgtingslóg er ein dagføring serliga viðvíkjandi tøknimenningini.</s>
                    </p>
                  </item>
                </list>
              </div>
            </div>
            <pb n="47" />
            <div>
              <head rend="bold italic">Mentamálaráðið</head>
              <div>
                <head rend="bold">Mál, ið ætlanin er at leggja fram í ár:</head>
                <list rend="bullet">
                  <item>
                    <head rend="bold">Uppskot til løgtingslóg um skúlabókaútgávu</head>
                    <p>
                      <s>Ll. nr. 36 frá 13. mai 1959 um útgávu av skúlabókum er ikki tíðarhóskandi longur.</s>
                      <s>Neyðugt er við broyttum lógar karmum, ið eru í samsvari við galdandi stýrisskipanarlóg.</s>
                    </p>
                  </item>
                  <item>
                    <head rend="bold">Tilmæli um sernámsfrøði</head>
                    <p>
                      <s>Tilmæli um sernámsfrøði verður lagt til aðalorðaskiftis í heyst.</s>
                    </p>
                  </item>
                  <item>
                    <head rend="bold">Uppskot til broyting í løgtingslóg um studentaskúlar o.a.</head>
                    <p>
                      <s>Talan er um ávísar smáar dagføringar, t.d. at samskipa upptøkukrøvini, ið eru ásett í lóg og kunngerð, umframt at flyta heimildina at seta lærarar í fast starv frá Mentamálaráðnum til studentaskúlarnar.</s>
                    </p>
                  </item>
                  <item>
                    <head rend="bold">Uppskot til broyting í løgtingslóg um skeið til hægri fyrireikingarpróvtøku o.a.</head>
                    <p>
                      <s>Talan er um smáar dagføringar og at flyta heimildina at seta lærarar í fast starv til einstaka HFskeiðnum.</s>
                    </p>
                  </item>
                  <item>
                    <head rend="bold">Uppskot um løgtingslóg um sjúkrasystraútbúgving</head>
                    <p>
                      <s>Løgtingslógaruppskotið ásetur í høvuðsdráttum endamál, útbúgvingarskipan, upptøkutreytir og innihald í útbúgvingini.</s>
                    </p>
                  </item>
                  <item>
                    <head rend="bold">Uppskot um løgtingslóg um stuðul til list og listaligt virksemi</head>
                    <p>
                      <s>Ætlanin er, at uppskot verður lagt fyri tingið í heyst, soleiðis at lógin kann koma í gildi 1. januar 2003.</s>
                      <s>Stuðulslógin verður orðað sambært tilmælunum í áltitnum <hi rend="italic">Mentan og menning</hi>.</s>
                      <s>Høvuðsendamálið er at lógfesta stuðulin til skapandi og útinnandi list og at menna listaøkið.</s>
                    </p>
                  </item>
                  <item>
                    <head rend="bold">Uppskot til broyting í løgtingslóg um Mentanargrunn landsins</head>
                    <p>
                      <s>Uppskot til broyting av verandi lóg verður lagt fyri tingið í heyst, soleiðis at lógin kann verða sett í gildið 1. januar 2003.</s>
                      <s>Endamálið er at umskipa Mentanargrunnin til ein mentanar-, listarog filmsgrunn í samsvar við tilmælini í álitinum Mentan og menning.</s>
                    </p>
                  </item>
                </list>
              </div>
            </div>
          </div>
        </div>
      </div>
    </body>
  </text>
</TEI>