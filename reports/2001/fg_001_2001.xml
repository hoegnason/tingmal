<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>FG-001/2001: Ólavsøkufrágreiðing løgmans 2001</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-11-06" />
      </publicationStmt>
      <notesStmt>
        <note>
          <s>Sambært samtykt løgtingsins skulu vit taka yvir: skúlamál; fólkakirkju; revsirættarmál, persónsrættarmál, húsfólkarættarmál, arvarættarmál og fíggjarrættarmál; havumhvørvisvernd; og Íleggingargrunnurin fyri Føroyar áðrenn 1. januar 2002.</s>
        </note>
      </notesStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Anfinn Kallsberg</persName>
            <roleName>løgmaður</roleName>
          </author>
          <ref target="https://www.logting.fo/documents/8910" />
          <note type="source_format">PDF document, machine-readable text</note>
          <date when="2001-07-29">29. juli 2001</date>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <pb n="1" />
      <div type="report">
        <div type="chapter">
          <head>Partur I</head>
          <pb n="4" />
          <div>
            <head rend="bold">Framløga Løgmans</head>
            <div>
              <p>
                <seg>
                  <hi rend="italic">Harra formaður</hi>
                </seg>
              </p>
              <p>
                <s xml:id="af3rc3fbyc">Vit fara í dag undir seinastu tingsetuna í hesum valskeiðinum, og er tí hóskandi at steðga á og gera upp, hvussu arbeiðið hjá hesi samgonguni hevur roynst higartil, og hvørji mál eru eftir at loysa av teimum, sum samgongan setti á politisku dagsskránna fyri góðum trimum árum síðan.</s>
              </p>
              <p>
                <s xml:id="zkcwaeqebs">Ikki kann sigast annað, enn at samfelag okkara hevur verið fyri stórum broytingum seinastu árini, eftir tey døpru árini við djúpu búskaparkreppuni.</s>
                <s xml:id="ik3agpvmrg">Landið hevur verið vælsignað við góðum fiskiskapi og góðum fiskaprísum.</s>
                <s xml:id="hn6fjbys3q">Tí ráða vit ikki fyri sjálvi, men saman við miðvísum politiskum arbeiði hevur hetta skapt stóran samfelagsligan framburð á flestu økjum.</s>
              </p>
              <p>
                <s xml:id="ubgq4qlhgm">Eins og eg vísti á í ólavsøkurøðu míni í fjør, hava vit í hesum valskeiði rokkið góðum loysnum í fleiri stórum málum.</s>
              </p>
              <p>
                <s xml:id="dwhe3o3o3s">Eitt tað fyrsta, sum samgongan fór undir, var at finna eina góða loysn á bankamálinum og skuldarspurninginum við donsku stjórnina.</s>
                <s xml:id="xgycscwitn">Hetta varð ein neyðug fortreyt til tess at skapa grundarlag fyri at byggja samfelagið upp aftur eftir kreppuna.</s>
              </p>
              <p>
                <s xml:id="nbqkr3hdqc">Marknaðarspurningurin við Bretland varð loystur tíðliga í hesum valskeiði.</s>
                <s xml:id="aikaussfvr">Hetta varð ein neyðug fortreyt fyri fyrireikingarnar til oljuvinnuna.</s>
                <s xml:id="k45ahyhbxf">Hegnisliga eru viðurskiftini í sambandi við eina møguliga komandi oljuvinnu løgd til rættis, og farið er undir leitiboringar.</s>
              </p>
              <p>
                <s xml:id="iespaf3hbs">Vit hava fingið ein munandi betri handilssáttmála við ES, og sum heild hevur tað eydnast støðugt at bøta um karmarnar, sum vinnan virkar undir.</s>
              </p>
              <p>
                <s xml:id="s2r2bs3nij">Nýggj lóggáva er sett í gildi, og ein nýskipan er byrjað á kommunala økinum.</s>
              </p>
              <p>
                <s xml:id="utd7igkp4s">Hetta eru alt loysnir sum hava stóran týdning fyri framtíðina, og sum gera okkum før fyri betri at taka fulla ábyrgd av okkara landi.</s>
              </p>
              <p>
                <s xml:id="r54rqexkdg">Á fleiri økjum eru ábøtur gjørdar.</s>
                <s xml:id="e3jq2xry3u">Pensjónirnar eru munandi hækkaðar, og somuleiðis stuðulin til lesandi.</s>
                <s xml:id="ldmd2evhn7">Innan ein skipaðan íløgukarm er skjøtil settur á fleiri stórar íløgur, sum hava bíðað leingi.</s>
              </p>
              <p>
                <s xml:id="chotrrrmfd">Nýtt vaktarskip og nýtt strandfaraskip eru bygd, útbyggingin á Landssjúkrahúsinum er byrjað, og arbeiðið við Vágatunnlinum er komið væl áleiðis.</s>
                <s xml:id="r3xahynln2">Hol er sett á at gera tunnil til Gásadals, og fyrireikingar eru byrjaðar til ein tunnil undir Leirvíksfjørð og at byggja nýtt skip til Suðuroyarsiglingina.</s>
              </p>
              <p>
                <s xml:id="eyo4t2vta4">Í hesum sambandi er neyðugt at gera íløguætlanir, sum hava atlit at gongdini í samfelagsbúskapinum og samfelagnum sum heild.</s>
              </p>
              <p>
                <s xml:id="c4oj4xxf3r">Yvirskipaða málið hjá samgonguni er, at Føroya fólk skal taka fulla ábyrgd av landinum og taka við ognarrættinum til landið.</s>
                <s xml:id="f62l66ojrc">Hóast stór orka er løgd í hetta sera týdningarmikla mál, má ásannast, at samgongan ikki enn hevur rokkið setningi sínum.</s>
                <s xml:id="z3krtfiiov">Arbeitt verður tó framvegis miðvíst við hesum aðalmálið, og umráðandi er, at vit skjótt og trygt taka yvir tey mál, sum danskir myndugleikar enn umsita.</s>
                <s xml:id="ocspcp5uog">Millum hesi kunnu nevnast: fólkakirkja, skipasýn, revsirættarmál, persónrættarmál, húsfólkarættarmál, arvarættarmál og havumhvørvisvernd.</s>
              </p>
              <p>
                <s xml:id="cex2tptwqo">Eisini onnur stórmál eru eftir at loysa til tess at tryggja eina framhaldandi menning av føroyska samfelagnum.</s>
                <s xml:id="wrd6an2izz">M.a. kunnu nevnast mál sum: Ein munadygg pensjónsskipan fyri allar landsins borgarar, framhaldandi betringar innan heilsuverkið og grundleggjandi batar innan eldraøkið og í viðurskiftunum hjá teimum veikastu í samfelagnum.</s>
              </p>
            </div>
            <div>
              <head rend="bold">Sjálvstýrismál</head>
              <p>
                <s xml:id="fn67yeb6tc">Samráðingarnar við donsku stjórnina um ein sáttmála, ið skipar Føroyar sum eitt land við fullveldi í frælsum felagsskapi við Danmark, slitnaðu tann 26. oktober 2000.</s>
              </p>
              <p>
                <s xml:id="ao5sqz4ppz">Orsøkin var, at danska stjórnin bæði skrivliga og munnliga boðaði frá, at hon viðurkendi ikki føroyingar sum tjóð við sjálvsavgerðarrætti.</s>
                <s xml:id="wnsz4za2jj">Harvið var ósemja staðfest um sjálvt støðið undir samráðingunum, hóast sáttmálauppskot landsstýrisins beinleiðis í innganginum orðar hendan veruleika.</s>
                <s xml:id="zcudfazaq6">Ongin ivi valdar heldur um tjóðarrættindi føroyinga millum føroyingar og politisku skipanina í Føroyum.</s>
              </p>
              <p>
                <s xml:id="ukmwbgpbwt">Landsstýrið gjørdi tí av at leggja fram eitt uppskot til eina felags fráboðan til ST um støðu føroyinga sum tjóð, har danska stjórnin viðurkennir, at føroyingar sjálvir gera av at skipa sítt egna ríki.</s>
              </p>
              <p>
                <s xml:id="jtordj666r">Danska stjórnin sýtti fyri hesum og førdi fram, at Danmark var eitt eindarríki, har allur avgerðarrættur liggur hjá Fólkatinginum.</s>
              </p>
              <p>
                <s xml:id="mswjut7nz5">Síðani boðaði landsstýrið frá, at ein einvegis fráboðan fór at verða send ST um tjóðarrættindi føroyinga, og at føroyingar sjálvir á fólkaatkvøðu skuldu gera av, um Føroyar skulu skipast sum fullveldisríki.</s>
              </p>
              <p>
                <s xml:id="rvatyolfpn">Landsstýrið fer ongantíð at gera nakra avtalu, sum ikki byggir á fólkarættin – t.e. tjóðarrættindini og sjálvsavgerðarrætt føroyinga.</s>
                <s xml:id="soyqayut3b">Tískil slitnaðu samráðingarnar.</s>
              </p>
              <p>
                <seg>Landsstýrið boðaði 1. februar í ár frá, at fólkaatkvøða um sjálvstýri Føroya fólks skuldi verða 26. mai 2001 við hesum innihaldi:</seg>
                <list rend="bullet">
                  <item>
                    <s xml:id="lulnd5pqtb">Øll málsøki skuldu verða løgd undir føroyskt málsræði í seinasta lagi 2012.</s>
                  </item>
                  <item>
                    <s xml:id="nhoqkxogd4">Ein búskapargrunnur skuldi verða settur á stovn, til tess at tryggja eina trygga skiftisskipan.</s>
                  </item>
                  <item>
                    <s xml:id="dgmwzfqdhx">Heildarveitingin úr Danmark skuldi minkast eftir eini skipaðari ætlan.</s>
                  </item>
                  <item>
                    <s xml:id="jjbc2uiuf6">Fólkaatkvøða um at skipa Føroyar sum fullveldisríki skuldi verða í seinasta lagi í 2012.</s>
                  </item>
                </list>
              </p>
              <pb n="6" />
              <p>
                <s xml:id="tloqd4ynny">Av tí at danska stjórnin tulkaði fólkaatkvøðuna, sum eina endaliga atkvøðu um fult sjálvsstýrið her og nú, um føroyingar atkvøddu ja, og eina innliman í danska ríkið, um føroyingar atkvøddu nei, helt løgmaður, at fólkaatkvøðan var ov váðin.</s>
                <s xml:id="ea76ui5xn3">Varð úrslitið eitt nei, metti løgmaður, at vandi varð fyri, at danska stjórnin fór at staðfesta hetta sum eina innliman og fráboða ST hetta.</s>
              </p>
              <p>
                <s xml:id="g3re4fywjz">Tí varð fólkaatkvøðan avlýst.</s>
                <s xml:id="murnq5pxo3">Løgmaður fer ongantíð at medvirka til at innlima Føroyar í danska ríkið.</s>
              </p>
              <p>
                <s xml:id="qbbeoq5rfz">Í staðin er ætlan nú samtykt í løgtinginum, og arbeitt verður við at fremja hana í verki.</s>
                <s xml:id="djylyrde3b">Samtyktin staðfestir, at føroyska tjóðin hevur sjálvsavgerðarrætt sambært fólkarættinum og tí sjálv ger av, hvussu Føroyar verða skipaðar stjórnarrættarliga.</s>
                <s xml:id="d67tvmnb7u">Samtyktin leggur somuleiðis fast, at farið verður undir at taka fult ræði og ábyrgd av landinum, at minka heildarveitingina burtur og at stovna Búskapargrunn Føroya.</s>
              </p>
              <p>
                <s xml:id="qzyom6t3z3">Samráðingarnar við donsku stjórnina hava tó ikki verið til fánýtis, tí vit hava fingið eina greiða mynd av støðuni hjá donsku stjórnini og fólkatinginum.</s>
              </p>
              <p>
                <s xml:id="bcvvdk4gtc">Tað er løgmanni púra greitt, at tilgongdin ikki verður løtt og so skjót, sum vit vildu ynskt, tí danska stjórnin vil ikki samstarva.</s>
                <s xml:id="kdhdjjy7al">Tvørturímóti ger hon tilgongdina so trupla sum gjørligt og leggur allar hugsandi løgfrøðiligar og politiskar fótonglar.</s>
              </p>
              <p>
                <s xml:id="x4lky3yffu">Tí ræður um hjá okkum at vísa hegni og úthaldni, tí vit koma á mál.</s>
              </p>
              <p>
                <s xml:id="avajotyyw5">Roynt hevur verið at fingið fund í lag við donsku ríkisstjórnina til tess at leggja eina ætlan fyri, hvussu farast skal fram, so øll málsøki koma undir føroyskt ræði.</s>
              </p>
              <p>
                <s xml:id="eiqdouact5">Hetta hevur ikki eydnast, og tí hevur landsstýrið skrivliga boðað donsku stjórnini frá, at danska heildarveitingin skal minkast við 356 mió. kr. í 2002, samsvarandi við at skúlamál og almenn forsorg verða yvirtikin sambært grein 2 í Heimastýrislógini.</s>
                <s xml:id="vjcl47gdzz">Samstundis er fráboðað, at á uppskotinum til løgtingsfíggjarlóg fyri 2002 verður heildarveitingin á inntøkujáttanini sett til 626 mió. kr..</s>
              </p>
              <p>
                <s xml:id="stxc66lc3z">Stutt eftir ólavsøku verður lagt fyri tingið uppskot um Búskapargrunn Føroya, ið m.a. skal virka sum skiftisgrunnur, so at búskapargongdin móti føroyskum fullveldi verður væl skipað og trygg.</s>
              </p>
              <p>
                <s xml:id="ia2ihfxexx">Sjálvstýrisætlan samgongunnar skal standa sína roynd í fyrra parti av hesi tingsetu.</s>
              </p>
              <p>
                <s xml:id="hbjusdgpb6">Vit hava sett okkum fyri at yvirtaka fleiri málsøki áðrenn 1. januar 2002.</s>
                <s xml:id="s6dc62ncfc">Fleiri av hesum málum krevja semju millum føroyskar og danskar myndugleikar.</s>
              </p>
              <p>
                <s xml:id="ksysadcwoa">Mangt er, sum bendir á, at danska stjórnin ikki ætlar at gera sítt til, at partarnir semjast so málsøkini koma undir føroyskt málsræðið innan fyri tíðarfreistina í løgtingssamtyktini.</s>
              </p>
              <p>
                <s xml:id="outj4h7b7z">Harumframt er longu staðfest, at danska stjórnin ikki er sinnað at samráðast um yvirtøku av løgregluni, hóast talan er um B mál, ið sambært heimastýrislógini kann yvirtakast eftir <pb n="7" /> samráðingar.</s>
                <s xml:id="pdsijrjwjo">Hetta metir løgmaður er álvarsligt, og enn eitt tekin um, at danska stjórnin tilvitað forðar tilgongdini í sjálvstýrismálinum.</s>
              </p>
              <p>
                <s xml:id="w4tdwnjwpa">Tað kann tí gerast eitt trupult heyst í samskiftinum millum danskar og føroyskar myndugleikar.</s>
              </p>
              <p>
                <s xml:id="fpdmaaz4to">Arbeiðið í grundlógarnevndini, ið hevur verið umfatandi og víðskygt, er komið so væl áleiðis, at eitt fyribils uppskot til grundlóg fyri Føroyar er gjørt, og verður tað viðgjørt í nevndini í løtuni.</s>
              </p>
            </div>
            <div>
              <head rend="bold">Búskapur</head>
              <p>
                <s xml:id="vinm2kzgpb">Stórur vøkstur er framvegis í føroyska búskapinum, og tykist vøksturin at standa við.</s>
                <s xml:id="r5jnob32ky">Tí er tað av stórum týdningi, at tað almenna ikki stimbrar tann upphitaða búskapin.</s>
                <s xml:id="xuitjo64w4">Neyðugt er í enn eina tíð at reka ein varnan fíggjarpolitikk og at ansa eftir, at almennu íløgurnar ávirka virksemið í landinum sum minst.</s>
              </p>
              <p>
                <s xml:id="szc4lrqtla">Síðan miðskeiðis í 90-árunum hevur verið ein árligur realvøkstur í bruttotjóðarúrtøkuni upp á 5,5 %.</s>
              </p>
              <p>
                <s xml:id="e46uwqdcsy">Búskapargongdin sæst aftur í øllum samfelagnum.</s>
                <s xml:id="hkac55iczl">Fólkatalið veksur støðugt, og fer við árslok væntandi upp um 47.000.</s>
                <s xml:id="p4lsy7zvoa">Arbeiðsloysið er nú komið niður á 3,4%.</s>
              </p>
              <p>
                <s xml:id="fbd22mhkfz">Innflutningstølini fyri 1. ársfjórðing í ár benda á, at stóri vøksturin í innflutninginum seinastu árini er steðgaður.</s>
                <s xml:id="lblxdpzhrn">Tó er gongdin ymisk fyri teir ymsu vørubólkarnar.</s>
              </p>
              <p>
                <s xml:id="ynwv6sxdxv">Útflutningurin hevur verið í støðugum vøkstri, og henda gongdin heldur fram.</s>
              </p>
              <p>
                <s xml:id="xck7bfkunp">Tann stóri búskaparvøksturin hevur lagt trýst á handilsjavnan, sum vísti avlop øll 90-árini.</s>
                <s xml:id="kbsmiijpv6">Í fjør varð avlopið á handilsjavnanum broytt til eitt hall upp á 381 mió. kr., men kortini var framvegis avlop, um skip ikki verða tald við.</s>
              </p>
              <p>
                <s xml:id="j4tb4iym2u">Stórt avlop hevur eisini verið á gjaldsjavnanum øll 90-árini, men avlopið er minkað samsvarandi gongdini í handilsjavnanum.</s>
                <s xml:id="m7vjr6rlce">Í fjør var avlopið á gjaldsjavnanum 317 mió. kr..</s>
              </p>
              <p>
                <s xml:id="qy3l3z22er">Í fleiri ár á rað hevur avlop verið á fíggjarlógini.</s>
                <s xml:id="jq3knxehm6">Í 1999 og 2000 var avlopið omanfyri 600 mió. kr., og broytist búskapargongdin ikki stórvegis, verður avlopið í ár á umleið tað sama.</s>
                <s xml:id="hebhjtszzb">Landskassin hevur nú 1,8 mia. kr. standandi í Landsbankanum.</s>
              </p>
              <p>
                <s xml:id="j2n3nfqqsd">Í fíggjarpolitikkinum seinastu árini hevur verið hildið aftur í vøkstrinum í útreiðslunum á fíggjarlógini.</s>
                <s xml:id="m4gh5vdumq">Almennu útreiðslurnar eru ikki minkaðar.</s>
                <s xml:id="cdu33qagb5">Men tað hevur eydnast at avmarka útreiðslurnar, so tær ikki eru vaksnar líka nógv sum inntøkurnar, og útreiðslurnar eru eisini vaksnar minni enn búskapurin sum heild.</s>
              </p>
              <p>
                <s xml:id="riduvgnsxi">Hóast ein varin fíggjarpolitikkur er rikin seinastu árini, eru nógvar ábøtur kortini gjørdar.</s>
                <s xml:id="gb43vpu5sn">Pensjónirnar eru hækkaðar, og játtanin til fleiri málsøki er økt.</s>
                <s xml:id="mlaurukp6h">Eisini hevur verið rúmd fyri einum skattalætta upp á 80 mió. kr.</s>
              </p>
            </div>
            <pb n="8" />
            <div>
              <head rend="bold">Býti millum alment og privat</head>
              <p>
                <s xml:id="bztmurkocj">Í Føroyum eru vit komin styttri á leið enn heimurin kring okkum í at nútímansgera uppgávubýtið millum tað almenna og tað privata.</s>
                <s xml:id="tch7ucqmaj">Hetta ger seg serliga galdandi á tann hátt, at landsstýrið er eigari av fleiri stórum føroyskum fyritøkum.</s>
                <s xml:id="bao4b6kapa">Hesar virka í fleiri førum í kapping við privatar fyritøkur, og tí er tað almenna í eini tvístøðu.</s>
                <s xml:id="ilfgpke33v">Tað almenna skal lutvíst tryggja rímiliga og rættvísa kapping innan vinnurnar, og lutvíst røkja síni áhugamál sum eigari í vinnufyritøkum.</s>
              </p>
              <p>
                <s xml:id="kgvxxlkoov">Henda støðan er ikki nøktandi í longdini, og eigur at verða farið undir eina tilgongd, har leikluturin hjá tí almenna, sum virkin eigari í vinnufyritøkum verður avmarkaður.</s>
                <s xml:id="mddo23ypse">Hetta kann gerast við eini varisligari einskiljing, eins og gjørt er í okkara grannalondum.</s>
                <s xml:id="bntlhldyru">Tað almenna eigur fyrst og fremst vegna borgararnar at umsita og røkja tey almennu virðini so væl og trygt sum gjørligt.</s>
              </p>
              <p>
                <s xml:id="rgg5pktgfk">At fara undir eina stigvísa einskiljing av almennu fyritøkunum er ein torgreidd men neyðug uppgáva, sum krevur breiða politiska viðgerð og undirtøku.</s>
                <s xml:id="q37unniaeb">Løgmansskrivstovan hevur í samstarvi við Fíggjarmálastýrið og Vinnumálastýrið latið gera eina frágreiðing um hesi viðurskifti, og verður hon løgd fyri løgtingið til aðalorðaskifti í heyst.</s>
              </p>
            </div>
            <div>
              <head rend="bold">Oljumál</head>

              <p>
                <s xml:id="a2rkaztrbv">Tað er nakað serligt at umrøða oljumál á ólavsøku í ár.</s>
                <s xml:id="xqi53wnvjt">Fyri umleið trimum vikum síðan varð fyrsti borurin settur í føroysku undirgrundina, og í hesi vikuni byrjaði tann næsta boringin.</s>
                <s xml:id="ndsvvmma4r">Gongur eftir ætlan, skal triðji brunnurin á føroyska landgrunninum borast í september.</s>
              </p>
              <p>
                <s xml:id="zzdaykqla6">Nógvar og drúgvar fyrireikingar hava verið gjørdar seinastu árini.</s>
                <s xml:id="afhj3kp6my">Lógir eru smíðaðar, ið seta neyðugu karmarnar fyri virksemið, fyrisiting er skipað, umhvørviskanningar eru gjørdar, og tilbúgvingarviðurskifti eru fingin í rættlag.</s>
                <s xml:id="m5tojsazpx">Virksemið er nú byrjað í tí sannføring, at øll neyðug stig eru tikin til tess at tryggja, at oljuleitingin fer fram á ein tryggan og umhvørvisvinarligan hátt.</s>
              </p>
              <p>
                <s xml:id="ytqzn4qrxk">Nú verður bíðað í spenningi eftir fyrstu úrslitunum, sum verða tøk um fáar vikur.</s>
                <s xml:id="zfqgopsais">Verður rakt við olju í summar, standa nógvir stórir spurningar fyri framman: Er talan um nøgdir, ið gera oljuleiðirnar rakstrarverdar?</s>
                <s xml:id="c7cjkld56j">Hvussu skal oljan takast upp?</s>
                <s xml:id="e6vp5hmioy">Eigur olja at verða tikin í land í Føroyum?</s>
                <s xml:id="joy5qgtku6">Og hvørji verða árinini á mentan, búskap, fiskivinnu og samfelagið annars?</s>
              </p>
              <p>
                <s xml:id="u7ztezclrj">Hetta eru alt viðkomandi spurningar, ið landsstýrið arbeiðir við, og sum størri dentur fer at verða lagdur á, um tað í heyst gerst neyðugt at ætla um hesi viðurskifti.</s>
                <s xml:id="suhm4pe7fg">Um kolvetni í framleiðsluverdum nøgdum verður funnið á føroyska landgrunninum, fer tað at føra til broytingar í samfelagnum, men neyðturviliga ikki til tað verra.</s>
                <s xml:id="gqxxsssnfa">Tað er skyldan hjá myndugleikunum at byrgja upp fyri, at ávirkanin endar við at avskepla okkara mál, mentan og samfelag.</s>
              </p>
              <p>
                <s xml:id="hrh527xm54">Vit eiga tó hvørki at stúra óneyðugt ella at kanna okkum bitan ov tíðliga.</s>
              </p>
              <p>
                <s xml:id="z2vtkhvltw">Boringarnar, ið nú fara fram á landgrunninum, eru tær fyrstu í eini røð, og komandi árini verða fleiri brunnar boraðir.</s>
                <s xml:id="hm6mdskz4f">Í okkara grannalondum eru oftast boraðir heilt nógvir brunnar, áðrenn fyrstu veruligu oljuleiðirnar vórðu funnar.</s>
                <s xml:id="skyg743d6g">Tí kann tað tykjast sum hugmóð at rokna <pb n="9" /> við, at olja verður funnin í summar, og vit eiga at gera okkum greitt, at talan kann gerast um oljuleiting heldur enn oljuframleiðslu í mong ár.</s>
              </p>
              <p>
                <s xml:id="jndglmunbe">Fyrireikingarnar til oljuleitingina hava longu víst seg at føra til eina munandi dygdarmenning í føroyska vinnulívinum, sum styrkir okkum í altjóða kappingini og gevur neyðugan førleika til at vinna sær nýggjar marknaðir.</s>
              </p>
            </div>
            <div>
              <head rend="bold">Fiskivinna</head>
              <p>
                <s xml:id="nsyg33c2kk">Í vár hevði løgtingið aðalorðaskifti um eina frágreiðing frá landsstýrismanninum í fiskivinnumálum um fortreytir og stevnumið í fiskivinnupolitikkinum.</s>
                <s xml:id="ir7p743yyg">Frágreiðingin var ætlað sum ein stevnuskrá fyri framtíðina, ið saman við niðurstøðunum frá orðaskiftinum í løgtinginum verður grundarlagið undir fiskivinnupolitisku kósini í framtíðini.</s>
              </p>
              <p>
                <s xml:id="uxqgoozaq4">Broytingar eru síðan framdar í lógini um vinnuligan fiskiskap viðvíkjandi ráðgevingina í fiskivinnuni, og heimilað er ein víðfevnandi fylgisveinaskipan, sum skal bøta um trygdina á sjónum og um fiskiveiðueftirlitið.</s>
              </p>
              <p>
                <s xml:id="e4qscbl2zc">Landsstýrið fer í hesi tingsetuni at koma við fleiri uppskotum til broytingar í lógini um vinnuligan fiskiskap við atliti at fiskivinnupolitisku kósini.</s>
              </p>
              <p>
                <s xml:id="e6hx7uradl">Sínámillum fiskiveiðisamráðingarnar fyri 2001 hava gingið rímuliga væl.</s>
                <s xml:id="zwehjdwcjs">Botnfiskakvoturnar í Barentshavinum eru tær somu í russiskum sjógvi og nakað hægri í norskum sjógvi.</s>
                <s xml:id="chr7fno2qr">Kvoturnar í ES sjógvi eru tær somu, og í grønlendskum og íslendskum sjógvi er kvotastigið eisini óbroytt.</s>
              </p>
              <p>
                <s xml:id="gplanboi3a">Fiskimøguleikarnir eftir uppsjóvarfiskasløgum eru enn góðir, men vísundaliga ráðgevingin ávarar serstakliga um støðuna hjá svartkjaftastovninum, sum er í vanda av alt ov stórum veiðitrýsti.</s>
                <s xml:id="rrfxk43asp">Her má havast í huga tann alstóra týdning, sum hesin stovnurin hevur fyri føroyska samfelagið.</s>
              </p>
              <p>
                <s xml:id="qi5fsn5kx5">Tí mugu strandalondini finna loysnir, so tað framvegis fer at løna seg at fiska svartkjaft bæði hjá føroyingum og hjá teimum londum, sum fiska henda stovn í føroyskum øki.</s>
              </p>
            </div>
            <div>
              <head rend="bold">Uttanlandsviðurskifti</head>
              <p>
                <s xml:id="nisc3iwqpc">Rættarstøða Føroya forðar fyri, at vit fáa teir fyrimunir, sum onnur lond fáa burtur úr samansjóðingini í Evropa.</s>
                <s xml:id="otp2zkc2z4">Sum danskur ríkislutur hava Føroyar sera avmarkaðar møguleikar fyri samvinnu við aðrar tjóðir, og Føroyar kunnu ikki luttaka sum EFTA land í EBS skipanini.</s>
                <s xml:id="ww5kw2rbi6">Torført er eisini at gera fríhandilssáttmálar við onnur lond, tí flestu lond ynskja at gera fríhandilssáttmálar við felagskapir og ikki einstøk lond.</s>
                <s xml:id="q32mmkfevm">Tí verða Føroyar settar uttanfyri.</s>
              </p>
              <p>
                <s xml:id="sfibhnrxr7">Í summar samdust Føroyar og ES um at broyta handilssáttmálan, so at kvotan av pilkaðum rækjum verður hækkað úr 2000 tonsum upp í 3000 tons.</s>
                <s xml:id="cahsbslhlf">Hetta fer væntandi at geva Føroyum eitt eyka útflutningvirði upp á umleið 50 mió. kr. um ári.</s>
              </p>
              <p>
                <s xml:id="rsuysugkc2">Í heyst verður sáttmáli undirskrivaður millum Føroyar og Russland um handilsligt og búskaparligt samstarv.</s>
                <s xml:id="yvgfetd2jc">Tá hesin sáttmálin er komin í gildi, verða samráðingarnar um ein veruliga fríhandilssáttmála millum londini tiknar upp aftur.</s>
              </p>
              <pb n="10" />
              <p>
                <s xml:id="agiwcstwfx">Samstarvið og luttøka føroyinga í norðurlendskum samstarvi økist í hvørjum, og Føroyar hava ein virknan leiklut í teimum broytingum, sum henda í norðurlendskum samstarvi í løtuni.</s>
              </p>
              <p>
                <s xml:id="vcr7k6befs">Føroyar leggja høvuðsdentin á, at samstarvið verður styrkt mótvegis Útnorði, og at Norðurlond virka í felag í týðandi altjóða samstarvi.</s>
              </p>
            </div>
            <div>
              <head rend="bold">Løgmál</head>
              <p>
                <s xml:id="uetj3dxj7j">Fullveldistilgongdin setir fyrst og fremst lógarkrøv og fyristingarlig krøv til málsøkið lógarmál.</s>
                <s xml:id="ytzvds3iiz">Løgregla, útlendingalóg, dómstólar, rættarskipan, fongsulsverk, kriminalforsorg og sivilrættarmál skulu fyrisitast í Føroyum, og stórur tørvur er á nýggjari lóggávu á øllum hesum økjum.</s>
              </p>
              <p>
                <s xml:id="vuebsv6lyc">Samstundis eru fyrireikingar gjørdar til sjálvstøðuga lóggávu og fyrisiting fyri eini føroyskari løgreglu, og ætlanin er, at løgreglan skal koma undir føroyskt ræði skjótast gjørligt.</s>
              </p>
              <p>
                <s xml:id="tdw3lslsrg">Arbeiðið við at fyrireika at útlendingaøkið kemur undir føroyskt málsræði er somuleiðis byrjað.</s>
              </p>
              <p>
                <s xml:id="wdzvrcq3db">Stig eru tikin til at umsita øll mál um uppihalds- og arbeiðsloyvir í Føroyum.</s>
              </p>
              <p>
                <s xml:id="xrcwzp2tco">Lóggávan á persón-, familju- og arvarættarøkinum er avoldað og í mongum førum 80 ára gomul donsk lóggáva.</s>
                <s xml:id="pb5sug3ilv">Tí verður lóggávan endurskoðað og gjørd til føroyska nútíðarsamfelagið.</s>
                <s xml:id="ljjlz6dki7">Hon skal tryggja, at føroysk lóggáva lýkur tey krøv, sum verða sett í norðurlendskum og altjóða høpi.</s>
              </p>
              <p>
                <s xml:id="vmh4vi2kq4">Ríkislógartilmæli um endurgjaldsábyrgd, ið nú er samskipað við uppskot til løgtingslóg um vanlukkutrygging, verður lagt fyri løgtingið í hesi setuni.</s>
              </p>
            </div>
            <div>
              <head rend="bold">Vinnumál</head>
              <p>
                <s xml:id="hobavjq37v">Avtalað er gjørd við danska Granskingarmálaráðið um, at radiosamskifti verður yvirtikið 1. januar 2002, og miðað verður eftir, at radiogrundaða neyð- og trygdartænastan á sjónum verður yvirtikin 1. januar 2003.</s>
              </p>
              <p>
                <s xml:id="ukgyhawytl">Ætlanin er at yvirtaka flogvøllin 1. januar 2002.</s>
                <s xml:id="qti5asczmi">Á samráðingarfundi við Ferðslumálaráðið í juni í ár fekk landsstýrið boðið at yvirtaka flogvøllin.</s>
                <s xml:id="pk2u2vuc35">Floghavnin verður, sum er, rikin við halli, og neyðugt er at gera munandi íløgur komandi árini.</s>
                <s xml:id="qkrrb3o4jk">Arbeitt verður eisini við at yvirtaka loftferðsluøkið.</s>
              </p>
              <p>
                <s xml:id="sp3n4cyuos">Ein nevnd hevur skrivað álit um nýskipan á landbúnaðarøkinum, og er málið til viðgerðar í samgonguni í løtuni.</s>
                <s xml:id="yfi4l7ij44">Tað er neyðugt at gera broyting í galdandi lóg, serliga við atlitið til afturvendandi ábreiðslur frá lands- og løgtingsgrannskoðanini um eftirstøður og skuldarsanering av lánum í ognum, sum Jarðargrunnurin eigur og lænir til.</s>
                <s xml:id="hyhxl2bi7f">Hetta merkir, at bøndur undir ávísum fortreytum kunnu fáa møguleika fyri at keypa sín garð.</s>
              </p>
              <pb n="11" />
              <p>
                <s xml:id="xodevudm7j">Tað hevur gingið skjótt og væl við at broyta viðurskiftini á fjarskiftisøkinum, og sær tað út til, at tað er møguligt at fáa í lag kapping á lítla, føroyska marknaðinum.</s>
                <s xml:id="pgs255nii5">Hetta er týðandi fortreyt fyri møguligari KT-vinnu í Føroyum.</s>
              </p>
              <p>
                <s xml:id="lkmyqw2l2s">Orðaður er ferðavinnupolitikkur, og uppskot er gjørt til broyting í løgtinslóg um Ferðaráð Føroya.</s>
                <s xml:id="j2anj4gcbm">Bæði uppskotini eru til hoyringar hjá myndugleikum og vinnuni, og tey verða løgd fyri løgtingið í hesi setuni.</s>
              </p>
              <p>
                <s xml:id="tuiska7f4d">Sambært nýggju lógini um fólka- og farmaflutning, fer landsstýrið at arbeiða fyri, at privatar fyritøkur og einstaklingar í størri mun enn í dag fáa møguleika fyri at bjóða sínar tænastur fram.</s>
                <s xml:id="ws5yliqwmk">Strandfaraskip Landsins eru farin undir at fyrireika útbjóðingartilfar, so oyggjaleiðin millum Tórshavn og Skálafjørðin og bygdaleiðirnar verða bjóðaðar út í ár.</s>
              </p>
            </div>
            <div>
              <head rend="bold">Mentan og útbúgving</head>
              <p>
                <s xml:id="qv7ph6uk52">Fyrst í hesi tingsetuni verður ein mentanarpolitisk ætlan løgd fyri tingið til aðalorðaskifti.</s>
              </p>
              <p>
                <s xml:id="bykqdsltbk">Farið verður nú undir at fyrireika listaháskúlan í Sandoynni, og nýggjur lógarkarmur verður smíðaður fyri Leikpall Føroya.</s>
              </p>
              <p>
                <s xml:id="qymz3buqbh">Farið verður undir at endurskoða fornminnislóggávuna og skjalalóggávuna, og uppskot um nýggja lóggávu á økinum verður lagt fyri tingið í vár.</s>
                <s xml:id="dwr36dqnkx">Ein nýggj bygdasavnslóg verður eisini fyrireikað.</s>
              </p>
              <p>
                <s xml:id="qkjoeoigqt">Landsstýrið fer at seta eitt óheft mentanarráð, sum skal ráðgeva og vegleiða landsstýrinum í mentanarviðurskiftum.</s>
              </p>
              <p>
                <s xml:id="nmv2skdkyp">Samsvarandi løgtingssamtyktini um Sjálvstýri Føroya fólks kemur skúlin 1. januar 2002 undir fult føroyskt ræði.</s>
                <s xml:id="foj7h6ojjj">Hetta krevur ikki fyrisitingarligar broytingar í sjálvum sær ella samráðingar við danskar myndugleikar, men er ein formlig staðfesting av, at bæði lóggáva, umsiting og øll fígging nú verður føroysk.</s>
                <s xml:id="hldkay3fbg">Í hesum sambandi er neyðugt at endurskoða og nýhugsa alt skúlaøkið.</s>
              </p>
              <p>
                <s xml:id="rwaxilppc3">Lógin fyri Fróðskaparsetrið verður endurskoðað, og nevnd verður sett, ið eisini skal viðgera, hvussu lærararútbúgving, námsfrøði, navigatiónsútbúgving, sjúkrasystraútbúgving, hægri tekniskar útbúgvingar og møguligar aðrar útbúgvingar kunnu samskipast við hægri lestur og gransking á universitetsstigi.</s>
              </p>
              <p>
                <s xml:id="ddkn5gg6gv">Álit um yvirtøku av fólkakirkjuni við uppskoti til kirkjulógir verður latið landsstýrismanninum ein av fyrstu døgunum.</s>
                <s xml:id="eiwwivflwp">Eftir samráðingar við donsku stjórnina verður uppskot um yvirtøku lagt fyri tingið í heyst, so hon kann setast í verk innan 1. januar 2002.</s>
              </p>
            </div>
            <div>
              <head rend="bold">Almanna- og heilsuviðurskifti</head>
              <p>
                <s xml:id="sh236daedu">Landsstýrið hevur boðað donsku stjórnini frá, at ætlanin er, at økið almenn forsorg verður yvirtikið 1. januar 2002.</s>
              </p>
              <p>
                <s xml:id="rrnidpmmi2">Sum fráboðað í seinastu ólavsøkurøðuni, økist talið á pensjónistum lutfallsliga í mun til samlaða fólkatalið tey næstu árini.</s>
                <s xml:id="btokjngs55">Eyðsæð er, at verandi pensjónsskipan í longdini ikki fer at <pb n="12" /> megna at geva okkara pensjónistum eina nøktandi pensjón í framtíðini.</s>
                <s xml:id="lusl6xbcbm">Tí er neyðugt at gera eina nýggja skipan, sum í størri mun tryggjar aldurdómin.</s>
              </p>
              <p>
                <s xml:id="tlak4d5d2e">Av givnum orsøkum hevur hetta mál drigið út, men nú skal tað fáast frá hondini.</s>
                <s xml:id="h6fkwziibi">Lógaruppskot um hesi viðurskifti verður lagt fyri løgtingið sum skjótast.</s>
              </p>
              <p>
                <s xml:id="ppp4c6qrtg">Broytingarnar í barnaforsorgarlógini, sum bera í sær, at kommunurnar skulu gjalda kostnaðin av fríplássum, koma í gildi 1. januar 2002.</s>
                <s xml:id="m3ef2o4tz4">Hetta samsvarar við politikkin hjá samgonguni um at leggja fleiri øki út til kommunurnar at umsita og at gera eitt greiðari býti millum land og kommunur.</s>
              </p>
              <p>
                <s xml:id="j4rflu3fbz">Nýggja lógin um studningslán til ellis- og røktarheim kemur í gildi 1. januar 2002.</s>
                <s xml:id="ulgvtxkb4o">Hetta er ein fyribils skipan, til landsstýrið hevur tikið endaliga støðu til, hvussu ábyrgdarbýtið skal verða millum land og kommunur.</s>
                <s xml:id="bzrw74nd4q">Stórur tørvur er á ellis- og røktarheimsplássum, og ein ítøkilig ætlan fyriliggur um at byggja eitt ellis- og røktarheim í Sundalagnum eftir nýggju skipanini.</s>
              </p>
              <p>
                <s xml:id="xr4ydb3nvx">Í seinastu tingsetu varð nýggj dagpeningalóg samtykt.</s>
                <s xml:id="atpm4u7vzr">Við hesi lóg fáa vit eina nútímans lóg um dagpening, sum tryggjar tímaløntum føroyingum góð kor í sambandi við sjúku.</s>
                <s xml:id="quj6yrspvl">Hetta er ein skipan, sum ikki stendur aftan fyri líknandi skipanir í okkara grannalondum.</s>
              </p>
              <p>
                <s xml:id="ajaftfq44o">Landsstýrið ætlar at broyta lógina fyri Húsalánsgrunnin.</s>
                <s xml:id="hdpoz34x2e">Endamálið er m.a. at leggja lunnar undir ein føroyskan íbúðarpolitikk, sum tryggjar, at møguleiki er fyri at byggja íbúðir og neyðug býli til tey, sum ikki búgva í egnum sethúsum.</s>
              </p>
            </div>
            <div>
              <head rend="bold">Kommunu- og útoyggjaviðurskifti</head>
              <p>
                <s xml:id="xdecwqoeue">Arbeiðið við at skipa viðurskiftini á kommunala økinum heldur fram.</s>
                <s xml:id="e76v6epjbv">Nýggja kommunustýrislógin kom í gildi á nýggjárunum, og í vár samtykti løgtingið lógina um sjálvbodna samanlegging.</s>
              </p>
              <p>
                <s xml:id="ipxg45t4fj">Í útoyggjaalitinum verður víst á, at høvuðsendamálið við einum útoyggjapolitikki eigur at vera at varðveita og menna bústaðarmynstrið í Føroyum.</s>
                <s xml:id="to5dbu3qa3">Tað er onki at ivast í, at Føroyar verða ríkari, um allar okkara oyggjar eru búsettar.</s>
              </p>
              <p>
                <s xml:id="txooyrgxs7">Aðalorðaskiftið á tingi síðst í apríl mánaði gav eina ábending um, at tað politiskt er undirtøka fyri og vilji til at taka tøk í útoyggjapolitiskum høpi.</s>
                <s xml:id="heyc6g3yxm">Løgmaður ætlar at skipa útoyggjapolitikk sum eitt málsøki undir einum landsstýrismanni.</s>
              </p>
            </div>
            <div>
              <head rend="bold">Umhvørvi</head>
              <p>
                <s xml:id="qemkbzyouj">Verður olja funnin í føroysku undirgrundini og farið verður undir framleiðslu, kann trýstið á okkara samfelag gerast størri og ógvusligari, enn vit nakrantíð hava roynt fyrr.</s>
                <s xml:id="paak6bt6v3">Hava myndugleikarnir ikki røttu amboðini og neyðugu orkuna at standa ímóti og at stýra gongdini við, er vandi fyri, at útbyggingin og menningin av okkara samfelag fer fram uttan atlit til náttúru-, umhvørvis- og heilsuviðurskifti.</s>
              </p>
              <pb n="13" />
              <p>
                <s xml:id="q7kkkjxato">Leggja vit ikki skilagóðar ætlanir fyri nýtslu av okkara lendi og seta neyðugar treytir fyri dálkandi virksemi, kunnu vit spæla av við týðandi partar av okkara náttúruvirðum.</s>
                <s xml:id="frus3sx34u">Neyðugt verður tí at dagføra umhvørvislógina.</s>
              </p>
            </div>
            <div>
              <head rend="bold">Eftirløn til landsstýrismenn</head>
              <p>
                <s xml:id="xw6hpavtks">Rættuligt rok hevur tikið seg upp um eftirlønarviðurskifti landsstýrismanna, og innsavnaðar eru fleiri túsund undirskriftir frá fólki sum mótmæla.</s>
                <s xml:id="pnxdcxkxii">Serliga verður mótmælt, at broytingin í lógini varð gjørd afturvirkandi.</s>
                <s xml:id="izxxe37qip">Løgmaður hevur móttikið undirskriftirnar og hevur tikið stig til, at hesi viðurskiftini aftur koma í rættlag.</s>
              </p>
              <p>
                <s xml:id="n47kwnzk2v">Løgmaður fer at biðja eina óvildiga nevnd gera tilmæli um rímulig lønar- og pensjónsviðurskifti, og ætlar áðrenn 15. oktober í ár at leggja málið fyri løgtingið, so tað kann verða samtykt í rímuligari tíð áðrenn 1. januar 2002, tá broytingarnar, sum vóru samtyktar í vár, skuldu koma í gildi.</s>
              </p>
            </div>
            <div>
              <head rend="italic">Harra formaður</head>
              <p>
                <s xml:id="y4n32kqy76">Vit eru komin nógv skjótari burtur úr djúpu búskaparkreppuni, sum legði myrkari skýggj yvir land og fólk fyrst í 90 árunum, enn nakar kundi vænta.</s>
                <s xml:id="rmldii6y7t">Kortini kenna nógv fólk enn svárar avleiðingar av kreppuni.</s>
              </p>
              <p>
                <s xml:id="us4dcmd6ko">Tey politisku stigini, sum vórðu tikin, fyri at fáa samfelagið aftur á beint, vóru illa umtókt av nógvum.</s>
                <s xml:id="dtpaau75kb">Men tey vóru neyðug, fyri at fáa búskapin aftur á rætta kós.</s>
              </p>
              <p>
                <s xml:id="fdoua4tto7">Vit eiga tó at minnast til, at eydnan hevur verið við okkum, tí umstøður, ið vit sum menniskju lítla og onga ávirkan hava á, hava verið okkum til vildar.</s>
              </p>
              <p>
                <s xml:id="hm7cfcgcsw">Nú ræður um skynsamt at nýta teir møguleikar, ið vit hava fingið litið upp í hendi, so vit eru til reiðar, tá umstøðurnar aftur ganga okkum ímóti.</s>
              </p>
              <p>
                <s xml:id="qkmxtxyai7">Tað er neyðugt framhaldandi at reka ein varnan búskaparpolitikk og at gera langtíðarætlanir.</s>
                <s xml:id="uyn7m6aqve">Tað er ikki nóg mikið bert at leggja politiskar ætlanir fyri eitt ár í senn.</s>
                <s xml:id="uu57udfxrw">Á grundleggjandi økjum mugu vit leggja ætlanir, sum røkka fleiri valskeið fram í tíðina.</s>
                <s xml:id="txvvizq2ca">Og neyðugt er at fáa breiða undirtøku fyri hesum ætlanum frá hesum høga tingi og frá føroya fólki.</s>
              </p>
              <p>
                <s xml:id="tlwhiluqte">
                  <hi rend="italic">Saman at halda, varð ei okkum givið.</hi>
                </s>
                <s xml:id="z3gz4i3jix">
                  <hi rend="italic">Tí er so lítið, burtur úr her blivið, kvøður skaldið.</hi>
                </s>
              </p>
              <p>
                <s xml:id="t3x3yrboaz">Hetta hevur mangan eykent okkum føroyingar.</s>
                <s xml:id="uhzubs7d7w">Men skulu vit røkka tí besta úrslitinum, er neyðugt, at vit broyta hetta lyndið hjá okkum.</s>
                <s xml:id="dzelyfsac7">Vit eiga at taka tøk saman í trúgv upp á egnan mátt og megi.</s>
                <s xml:id="rh3axwqtok">Tá kunnu vit, við Guds hjálp, gera okkum enn meir galdandi og skapa øllum okkara medmenniskjum betri lívskor og lívsvirði.</s>
              </p>
              <p>
                <s xml:id="dj36k3zh2l">Ein stór ábyrgd hvílur á okkum fólkavaldu.</s>
                <s xml:id="v7lvnlhgut">Vit eiga at ganga undan sum góðar fyrimyndir.</s>
                <s xml:id="fmjbup6iko">Vit eiga at leggja endaleyst brigsl og kegl til síðis.</s>
                <s xml:id="cyllhhl7gi">Vit eiga at vísa ábyrgd og samstarvsvilja og at fremja tað góða og forða tí ónda.</s>
              </p>
              <p>
                <s xml:id="v7sjes55lh">Eg fari við hesum at ynskja øllum eina góða tingsetu og eina góða ólavsøku.</s>
              </p>
            </div>
          </div>
        </div>
        <pb n="14" />
        <div type="chapter">
          <head rend="bold center">Partur II</head>
          <div>
            <head rend="bold">Uttanlandsmál</head>
            <div>
              <p>
                <s>Uttanlandsmál Føroya fevna um politisku og rættarligu viðurskifti Føroya við aðrar tjóðir og millumtjóða felagsskapir.</s>
                <s>Samráðingarnar við Danmark um føroyskt fullveldi og fiskirættindasamstarv við onnur lond hava fingið serliga viðgerð í øðrum pørtum av røðuni, og tí skal ikki verða nomið við tey her.</s>
                <s>Eisini skal verða havt í huga, at ein meira djúptøkin viðgerð av uttanlandsmálum Føroya er til skjals í árligu frágreiðing løgmans um uttanlandsmál.</s>
              </p>
              <p>
                <s>Borið er fyrr fram, at rættarstøða Føroya sum danskur ríkislutur hevur havt við sær, at Føroyar hava havt sera avmarkaðar møguleikar fyri samvinnu við aðrar tjóðir.</s>
                <s>Tað samstarv, sum hóast alt er komið undan, er avmarkað til at fevna um ávíst samstarv innan karmarnar av fríhandilssáttmálum og fiskirættindasáttmálum.</s>
                <s>Harumframt eru Føroyar móti boðum frá føroyskum myndugleikum vorðnar partur í millumtjóða sáttmálum, ið ganga ímóti føroyskum áhugamálum.</s>
                <s>Nýligt dømi er málsáttmálin hjá Evroparáðnum.</s>
              </p>
            </div>
            <div>
              <head rend="bold">Føroyar og ES</head>

              <p>
                <s>Tann skjóta samansjóðingin av evropiskum tjóðum hevur alstóran týdning fyri Føroyar, sum ikki fáa fyrimunirnar, ið hesar tjóðir njóta í evropisku samansjóðingini.</s>
                <s>Rættarstøða Føroya forðar eisini fyri, at Føroyar kunnu luttaka sum EFTA land í EBS skipanini.</s>
              </p>
              <p>
                <s>Verða Føroyar samanbornar við Ísland, kemur greitt til sjóndar, at Føroyar eru skerdar í at luttaka í handilsligari samvinnu.</s>
                <s>Ísland hevur í EFTA høpi gjørt fríhandilssáttmálar við eina røð av londum, ið hava sera áhugaverdugar innmarknaðir.</s>
                <s>Somu lond hava boðað Føroyum frá, at tey vanliga ikki gera sáttmálar við einstøk lond, men heldur við felagsskapir av londum eins og tey hava gjørt við EFTA lond og ES.</s>
                <s>Upp aftur onnur lond hava boðað frá, at tey fyrst eru sinnað at avgreiða samráðingarnar við EFTA londini og ES, áðrenn tey taka upp samráðingar við lond sum Føroyar.</s>
              </p>
              <p>
                <s>Til tess at bøta um støðuna, er eitt uppskot tilevnað um tættari samstarv við ES, har sínámillum handilssáttmálin verður víðkaður til eisini at fevna um tey fýra frælsini og annað viðkomandi samstarv.</s>
                <s>Hetta uppskot er fyrr umrøtt í uttanlandsfrágreiðingum, og skal tí ikki verða endurtikið her.</s>
                <s>Tó skal verða sagt, at uppskotið í løtuni verður viðgjørt politiskt í landsstýrinum og samgonguni.</s>
              </p>
              <p>
                <s>Árligi fundurin í felagsnevndini millum Føroyar og ES varð hildin í Brússel í summar.</s>
                <s>Á fundinum varð semja gjørd um at broyta handilssáttmálan, so at kvotan av pilkaðum rækjum verður hækkað úr 2000 tonsum upp í 3000 tons.</s>
                <s>Henda avtala kemur í gildi 1. september í ár.</s>
                <s>Hetta fer væntandi at geva Føroyum eitt eyka útflutningvirði upp á umleið 50 mió. kr. um ári.</s>
                <s>Á fundinum vórðu málini um at lata Føroyar luttaka í alevropiska upprunaøkinum og at hækka kvotuna av fiskafóðri eisini viðgjørd.</s>
                <s>Hóast eingin semja varð gjørd um hesi mál, var avgerð tó tikin um at seta tveir skjóttarbeiðandi bólkar at gera uppskot um, hvussu málini kunnu verða loyst næsta ár.</s>
              </p>
            </div>
            <pb n="15" />
            <div>
              <head rend="bold">Sáttmáli við Russland</head>
              <p>
                <s>Samráðingarnar við Russland um ein fríhandilssáttmála fingu skot fyri bógvin, tá ið nýggj stjórn varð skipað í Russlandi í fjør.</s>
                <s>Um tað mundi vóru samráðingarnar um høvuðssáttmálan í grundregluni loknar, og óformlig semja varð gjørd um at undirrita sáttmálan í Moskva í juli mánaði í fjør.</s>
              </p>
              <p>
                <s>Við tógvum samráðingum hevur tað nú eydnast samráðingarnevndunum at stavvátta ein sáttmála um handilsligt og búskaparligt samstarv millum Føroyar og Russland, sum eftir ætlan verður undirritaður í Moskva í heyst.</s>
                <s>Hesin sáttmáli, ið gevur londunum báðum MFN støðu (Most Favoured Nation), er ætlaður sum undangongusáttmáli til ein veruligan fríhandilssáttmála millum londini.</s>
                <s>Í sáttmálanum er ásett, at samráðingarnar um ein fríhandilssáttmála verða tiknar upp aftur, so skjótt hesin sáttmáli hevur fingið gildi.</s>
              </p>
            </div>
            <div>
              <head rend="bold">Marknamál</head>
              <p>
                <s>Nú mark er sett á havleiðunum millum Føroyar og ávikavist Noreg og Bretland,er innan fyri 200 fjórðingar, bert eftir at loysa marknamálið millum Føroyar og Ísland.</s>
                <s>Harumframt koma marknamálini viðvíkjandi áseting av ytra landgrunninum uttanfyri 200 fjórðingar í ein útsynning úr Føroyum og í ein norðan úr Føroyum.</s>
                <s>Hesi mál fara uttan iva at krevja stóra orku at loysa í komandi tíðum.</s>
              </p>
            </div>
            <div>
              <head rend="bold">Skjalarannsóknir</head>
              <p>
                <s>Nú er skjøtil settur á skjalarannsóknir í Russlandi, og væntandi verður ein frágreiðing tøk til várs, ið fer at geva okkum føroyingum greiðar ábendingar um trygdarpolitisku støðu Føroya í kalda krígnum við støði í fyrst og fremst russiskum skjølum.</s>
              </p>
            </div>
            <div>
              <head rend="bold">NATO-hernaðarútbúnaður</head>
              <p>
                <s>Danskir myndugleikar hava kunnað løgmann um, at teir vegna NATO ætla at byggja út í Føroyum til tess at samskipa eftirlitsuppgávurnar betri.</s>
                <s>Talan er um eina tøkniliga loysn, ið krevur, at nýggj útgerð verður sett upp í Føroyum.</s>
                <s>Løgmaður hevur um embætismenn sínar biðji um fleiri upplýsingar um útbyggingarnar frá donskum myndugleikum.</s>
                <s>Tilfar um ætlanina er móttikið, men ikki viðgjørt enn.</s>
              </p>
            </div>
          </div>
          <div>
            <head rend="bold">Fyrisitingarmál</head>
            <p>
              <s>Bæði samfelag og fyrisiting hava verið fyri stórum broytingum farnu árini, og fyri framman eru fleiri broytingar í væntu.</s>
              <s>Miðfyrisitingin verður støðugt umrødd og er ofta fyri atfinningum.</s>
              <s>Løgtingsgrannskoðararnir nevna m.a. í síni frágreiðing, at landsumsitingin virkar ikki nóg væl, og teir mæla løgmanni til at viðgera trupulleikarnir og í hesum sambandi eisini at eftirmeta tær bygnaðarbroytingar, sum eru framdar.</s>
              <s>Við m.a. hesum í huga ætlar løgmaður at lata gera eina eftirmeting av miðfyrisitingini, serliga við denti á tær broytingar, sum vórðu gjørdar í seinnu helvt av 90-árunum.</s>
              <s>Á henda hátt fáa vit eitt amboð til miðvíst og støðugt at betra um fyrisitingina.</s>
            </p>
            <p>
              <s>Tað liggur stór ábyrgd á fyrisitingarleiðarum landsins, og tað krevst hegni og dugnalig leiðsla at standa á odda fyri einum fyrisitingarstovni, ið støðugt skal betra um fyrisitingarliga stigið <pb n="16" /> og taka á seg fleiri uppgávur, so at m.a. politiska leiðslan fær eina munadygga tænastuveiting til at fremja sín politikk í verki.</s>
              <s>Harafturat kemur, at Løgtingsins Umboðsmaður nú er farin at virka, og fer hetta eisini at seta krøv til fyrisitingina.</s>
            </p>
            <p>
              <s>Tað er tí av stórum týdningi, at leiðarar landsins taka starvsfólkapolitikkin í størsta álvara og menna og brynja síni starvsfólk eins og seg sjálvar til at avgreiða dagligu uppgávurnar professionelt, og at verða til reiðar at taka ímóti teim avbjóðingum, sum koma.</s>
            </p>
            <p>
              <s>Tað eru nú nøkur ár síðan miðvíst varð farið at arbeiða við starvsfólkapolitikki, og í dag eru tey flestu høvuðsevnini á starvsfólkapolitiska økinum sett í gildi.</s>
              <s>Hetta merkir, at fyrisitingin longu hevur eitt amboð at nýta í hesum arbeiði.</s>
              <s>Ætlanin er nú at kanna á hvørjum stigi starvsfólkapolitisku viðurskiftini í landsfyrisitingini eru.</s>
            </p>
            <p>
              <s>Vit eru í einari tíð, har kapping er um starvsfólk við rætta førleikanum.</s>
              <s>Tí er alneyðugt, at fyrisitingin er væl skipað við einari framtakshugaðari og opnari leiðslu, ið megnar at spenna boðan longri og at koma longri fram á leið.</s>
            </p>
          </div>
          <div>
            <head rend="bold">Býti millum alment og privat</head>
            <p>
              <s>Í álitinum um vinnupolitikk, sum varð lagt fyri løgtingið til aðalorðaskifti í 1999, varð dentur lagdur á at skilja ímillum, hvørjar uppgávur skulu loysast av privatum, og hvat tað almenna skal taka sær av. Í álitinum varð víst á, at altjóða rákið gongur ímóti minni reglubinding og meira fríari kapping, og broytir hetta eisini almenna leiklutin samsvarandi.</s>
              <s>Hetta er gongdin í okkara grannalondum, og hetta ávirkar eisini støðuna hjá okkum.</s>
              <s>Tí er neyðugt at umhugsa leiklutin hjá tí almenna.</s>
            </p>
            <p>
              <s>Í Føroyum eru vit komin styttri á leið enn heimurin kring okkum í at nútímansgera uppgávubýtið millum tað almenna og tað privata.</s>
              <s>Hetta ger seg serliga galdandi á tann hátt, at landsstýrið er eigari av fleiri stórum føroyskum fyritøkum.</s>
              <s>Hesar virka í fleiri førum í kapping við privatar fyritøkur, og tí er tað almenna í eini tvístøðu.</s>
              <s>Tað almenna skal lutvíst tryggja rímiliga og rættvísa kapping innan vinnurnar, og lutvíst røkja síni áhugamál sum eigari í vinnufyritøkum.</s>
            </p>
            <p>
              <s>Henda støðan er ikki nøktandi í longdini, og eigur at verða farið undir eina tilgongd, har leikluturin hjá tí almenna sum virkin eigari í vinnufyritøkum verður avmarkaður.</s>
              <s>Hetta kann gerast við eini varðisligari einskiljing, eins og gjørt er í okkara grannalondum.</s>
              <s>Tað almenna eigur fyrst og fremst vegna borgarnar at umsita og røkja tey almennu virðini, so væl sum gjørligt.</s>
            </p>
            <p>
              <s>At fara undir eina stigvísa einskiljing av almennu fyritøkunum er ein torgreidd men neyðug uppgáva, sum krevur breiða politiska viðgerð og undirtøku.</s>
              <s>Løgmansskrivstovan hevur í samstarvi við Fíggjarmálastýrið og Vinnumálastýrið latið gera eina frágreiðing um hesi viðurskifti, og verður hon løgd fyri løgtingið til aðalorðaskifti í heyst.</s>
            </p>
          </div>
          <pb n="17" />
          <div>
            <head rend="bold">Kommunumál</head>
            <div>
              <p>
                <s>Nýggja kommunustýrislógin kom í gildi á nýggjárinum, tá nýggju kommunustýrini tóku við, og í vár samtykti løgtingið lógina um sjálvbodna kommunusamanlegging.</s>
                <s>Kommunudeildin á Løgmansskrivstovuni varð sett á stovn fyrr í ár, og nú er umsitingin av kommunumálum savnað á einum stað.</s>
              </p>
              <p>
                <s>Arbeiðsbólkurin, ið varð settur at arbeiða víðari við uppgávu- og ábyrgdarbýtinum, verður liðugur við fyrsta part av arbeiðinum í august.</s>
                <s>Endamálið er at styrkja kommunala sjálvræðið við einum greiðari uppgávu- og ábyrgdarbýti millum land og kommunur.</s>
              </p>
              <p>
                <s>Fyrsta dagin verður farið undir at gera eina roknskaparkunngerð fyri kommunur, við tí fyri eyga at fáa greiðari og eintýddar ásetingar um roknskaparviðurskiftini hjá kommununum.</s>
              </p>
              <p>
                <s>Ætlanin er eisini at fara undir at arbeiða við eini roknskaparskipan fyri kommunurnar fyri at fáa somu skipan fyri allar kommunur.</s>
                <s>Við einari tílíkari skipan verður tjóðarbúskapur okkara neyvari, tað verður gjørligt hjá kommunum á einum betri grundarlagi at samanbera seg við aðrar, og sum heild verður meira gjøgnumskygni í roknskapunum hjá kommununum.</s>
                <s>Ein tílík skipan er eisini alneyðug um kommunurnar skulu fáa fleiri økir at umsita, samstundis sum tað verður lættari at umsita eftirlitið við kommununum.</s>
              </p>
            </div>
            <div>
              <head rend="bold">Útoyggjapolitikkur</head>
              <p>
                <s>Í apríl í ár fekk løgmaður handað álit um útoyggjapolitikk.</s>
                <s>Hetta álit er gjørt saman við íbúgvunum á viðkomandi útoyggjum, sum júst eru tey, ið veruliga kenna útoyggjaviðurskiftini.</s>
              </p>
              <p>
                <s>Í álitinum verður víst á, at høvuðsmálið við einum útoyggjapolitikki eigur at verða at varðveita og menna búsetingarmynstrið í Føroyum, tí at Føroyar verða ríkari, um allar oyggjar okkara eru búsettar.</s>
              </p>
              <p>
                <s>Álitið lýsir neyvt viðurskiftini á smáu plássunum og vísir á nakrar leiðir, sum vit sum politikkarar eiga at viðgera og taka støðu til.</s>
                <s>Í høvuðsheitum verða hesar leiðir viðgjørdar út frá trimum sjónarhornum.</s>
              </p>
              <p>
                <s>Búskaparliga sjónarhornið viðger undirstøðukervið og vinnuligar umstøður.</s>
                <s>Her verður m.a. víst á, at skulu nýggjar vinnur taka seg upp, er tað ein treyt, at samferðslu- og samskiftismøguleikar eru góðir.</s>
                <s>Jarðarviðurskiftini eru helst eitt av teimum mest viðbreknu evnunum innan búskaparliga økið, og vilja vit útoyggjunum væl, er neyðugt at finna loysnir á jarðarviðurskiftunum.</s>
              </p>
              <p>
                <s>Mentanarliga sjónarhornið viðger mentan, frítíð og skúla.</s>
                <s>Her verður m.a. víst á tann stóra týdningin, sum frítíðarlívið hevur fyri smáu bygdirnar.</s>
                <s>Neyðugt er eisini at skipa mentanina og at skapa karmar og samkomustøð, har bygdafólkið kann virka saman, eins og fólk uttaneftir kunnu koma til.</s>
              </p>
              <p>
                <s>Samskipan innan skúlaøkið hevur sera stóran týdning.</s>
                <s>Tað hevur m.a. víst seg, at ein av orsøkunum til fráflyting er, at familjurnar flyta við børnunum, tá tey fara í framhaldsskúla á meginøkinum.</s>
              </p>
              <pb n="18" />
              <p>
                <s>Sosiala sjónarhornið viðger almanna- og heilsuviðurskifti, har tað vísir seg at vera stórir veikleikar innan tænastuna.</s>
                <s>Á hesum øki má dentur leggjast á at hugsa breitt og at samskipa allar heilsutænastur á smáu støðunum.</s>
              </p>
              <p>
                <s>Útoyggjaviðurskiftini fevna um sera nógv og ymisk fakøki.</s>
                <s>Tað er umráðandi at gera sær greitt, at øll fakøkini eru partur av einari heild.</s>
                <s>Skulu vit fáa nakað munagott á skaftið útoyggjapolitiskt, er tí neyðugt, at politiski myndugleikin samstarvar og raðfestir øll hesi økini í tøttum samstarvi.</s>
              </p>
              <p>
                <s>Aðalorðaskiftið á tingi síðst í apríl gav eina ábending um, at tað politiskt er undirtøka fyri og vilji til at taka tøk í útoyggjapolitiskum høpi.</s>
                <s>Tí ætlar løgmaður at skipa útoyggjapolitikk sum eitt málsøki undir einum landsstýrismanni.</s>
              </p>
              <p>
                <s>Sprottið úr arbeiðinum um útoyggjar hava umboð úr smáu oyggjunum nú skipað eitt tættari sínamillum samstarv um felags viðurskifti.</s>
              </p>
            </div>
          </div>
          <div>
            <head rend="bold">Sjálvstýrismál</head>
            <div>
              <p>
                <s>Samráðingarnar við donsku stjórnina um ein sáttmála, ið skipar Føroyar sum eitt land við fullveldi í frælsum felagsskapi við Danmark, slitnaðu tann 26. oktober 2000.</s>
              </p>
              <p>
                <s>Orsøkin var, at danska stjórnin bæði skrivliga og munnliga boðaði frá, at hon viðurkendi ikki føroyingar sum tjóð við sjálvsavgerðarrætti.</s>
                <s>Harvið var ósemja staðfest um sjálvt støðið undir samráðingunum, hóast sáttmálauppskot landsstýrisins beinleiðis í innganginum orðar hendan veruleika.</s>
                <s>Ongin ivi valdar heldur um tjóðarrættindi føroyinga millum føroyingar og politisku skipanina í Føroyum.</s>
              </p>
              <p>
                <s>Landsstýrið gjørdi tí av at leggja fram eitt uppskot til eina felags fráboðan til ST um støðu føroyinga sum tjóð, har danska stjórnin viðurkennir, at føroyingar sjálvir gera av at skipa sítt egna ríki.</s>
              </p>
              <p>
                <s>Danska stjórnin sýtti fyri hesum og førdi fram, at Danmark var eitt eindarríki, har allur avgerðarrættur liggur hjá Fólkatinginum.</s>
              </p>
              <p>
                <s>Síðani boðaði landsstýrið frá, at ein einvegis fráboðan fór at verða send ST um tjóðarrættindi føroyinga, og at føroyingar sjálvir á fólkaatkvøðu skuldu gera av, um Føroyar skulu skipast sum fullveldisríki.</s>
              </p>
              <p>
                <s>Landsstýrið fer ongantíð at gera nakra avtalu, sum ikki byggir á fólkarættin – t.e. tjóðarrættindini og sjálvsavgerðarrætt føroyinga.</s>
                <s>Tískil slitnaðu samráðingarnar.</s>
              </p>
              <p>
                <s>Síðani varð roynt á embætismannastigi á óformligum fundum at leggja grund undir eina avtalu um, hvussu øll málsøki kunnu yvirtakast áðrenn fullveldistøku.</s>
              </p>
              <p>
                <s>Eisini hesar royndir vóru støðgaðar frá danskari síðu, tá landsstýrið boðaði frá, at fólkaatkvøða um framtíðarstøðu Føroya skuldi vera 26. mai 2001.</s>
                <seg>Fólkaatkvøðan skuldi verða um eina ætlan, sum skuldi føra fram til fult sjálvstýri fyri Føroyar og hevði hon hetta innihald:</seg>
                <lb />
                <pb n="19" />
                <list rend="bullet">
                  <item>
                    <s>Øll málsøki skuldu verða løgd undir føroyskt málsræði í seinasta lagi 2012.</s>
                  </item>
                  <item>
                    <s>Ein búskapargrunnur skuldi verða settur á stovn, til tess at tryggja eina trygga skiftisskipan.</s>
                  </item>
                  <item>
                    <s>Heildarveitingin úr Danmark skuldi minkast eftir eini skipaðari ætlan.</s>
                  </item>
                  <item>
                    <s>Fólkaatkvøða um at skipa Føroyar sum fullveldisríki skuldi verða í seinast lagi í 2012.</s>
                  </item>
                </list>
              </p>
              <p>
                <s>Fólkaatkvøðan varð tó avlýst.</s>
              </p>
              <p>
                <s>Í staðin er ætlan nú samtykt í løgtinginum og arbeitt verður við at fremja hana í verki.</s>
                <s>Samtyktin staðfestir, at føroyska tjóðin hevur sjálvsavgerðarrætt sambært fólkarættinum og tí sjálv ger av, hvussu Føroyar verða skipaðar stjórnarrættarliga.</s>
                <s>Samtyktin leggur somuleiðis fast, at farið verður undir at taka fult ræði og ábyrgd av landinum, at minka heildarveitingina burtur og at stovna Búskapargrunn Føroya.</s>
              </p>
              <p>
                <s>Samráðingarnar við donsku stjórnina hava ikki verið til fánýtis, tí vit hava fingið eina greiða mynd av støðuni hjá donsku stjórnini og fólkatinginum.</s>
              </p>
              <p>
                <s>Tað er púra greitt, at tilgongdin ikki verður løtt, tí danska stjórnin vil ikki samstarva.</s>
                <s>Tvørturímóti ger hon tilgongdina so trupla sum gjørligt og leggur allar hugsandi løgfrøðiligar og politiskar fótonglar.</s>
              </p>
              <p>
                <s>Tí ræður um hjá okkum at vísa hegni og úthaldni, tí vit fara at koma á mál.</s>
              </p>
              <p>
                <s>Roynt hevur verið at fingið fund í lag við donsku ríkisstjórnina til tess at leggja eina ætlan fyri, hvussu farast skal fram, so øll málsøki koma undir føroyskt ræði.</s>
              </p>
              <p>
                <s>Hetta hevur ikki eydnast, og tí hevur landsstýrið skrivliga boðað donsku stjórnini frá, at danska heildarveitingin skal minkast við 356 mió. krónum í 2002, samsvarandi við at skúlamál og almenna forsorgin verða yvirtikin sambært grein 2 í Heimastýrislógini.</s>
                <s>Samstundis er fráboðað, at á uppskotinum til løgtingsfíggjarlóg fyri 2002 verður heildarveitingin á inntøkujáttanini sett til 626 mió. krónur.</s>
              </p>
              <p>
                <seg>Sambært samtykt løgtingsins skulu vit taka yvir:</seg>
                <list rend="bullet">
                  <item>Skúlamál</item>
                  <item>Fólkakirkju</item>
                  <item>Revsirættarmál, persónsrættarmál, húsfólkarættarmál, arvarættarmál og fíggjarrættarmál</item>
                  <item>Havumhvørvisvernd</item>
                  <item>Íleggingargrunnurin fyri Føroyar</item>
                </list>
                <seg>áðrenn 1. januar 2002.</seg>
                <s>Harumframt verður Vága Floghavn yvirtikin frá Statens Luftfartsvæsen, farið er undir at fáa málsøkið Flogferðsla undir føroyskan myndugleika og Skipaðsýnið verður yvirtikið.</s>
              </p>
              <p>
                <s>Sjálvstýrisætlan samgongunnar skal standa sína roynd í fyrra parti av hesi tingsetu.</s>
              </p>

              <pb n="20" />
              <p>
                <s>Vit hava sett okkum fyri, at yvirtaka fleiri málsøki áðrenn 1. januar 2002.</s>
                <s>Fleiri av hesum málum krevja semju millum føroyskar og danskar myndugleikar.</s>
              </p>
              <p>
                <s>Mangt er, sum bendir á, at danska stjórnin ikki ætlar at gera sítt til, at partarnir semjast so málsøkini koma undir føroyskt málsræðið innan fyri tíðarfreistina í løgtingssamtyktini.</s>
              </p>
              <p>
                <s>Harumframt er longu staðfest, at danska stjórnin ikki er sinnað at samráðast um yvirtøku av løgregluni, hóast talan er B mál, ið sambært heimastýrislógini kann yvirtakast eftir samráðingar.</s>
                <s>Hetta metir løgmaður er álvarsligt, og enn eitt tekin um, at danska stjórnin tilvitað forðar tilgongdini í sjálvstýrismálinum.</s>
              </p>
              <p>
                <s>Tað kann tí gerast eitt trupult heyst í samskiftinum millum danskar og føroyskar myndugleikar.</s>
              </p>
            </div>
            <div>
              <head rend="bold">Grundlógararbeiðið</head>
              <p>
                <s>Arbeiðið í grundlógarnevndini hevur verið umfatandi og víðskygt.</s>
                <s>Nevndin hevur viðgjørt allar týdningarmiklar tættir í føroyskari rættar- og stjórnarsøgu og hevur kunnað seg um skipanir aðrastaðni í heiminum – m.a. við eini væleydnaðari ferð í USA og í Íslandi.</s>
              </p>
              <p>
                <s>Grundlógarnevndin hevur tikið stig til at leggja botn undir eina føroyska løgfrøði.</s>
                <s>Bæði tá um útbúgving ræður, har nevndin gjøgnum samstarv við Háskóla Íslands hevur gjørt uppskot um føroyska løgfrøðiútbúgving á Fróðskaparsetrinum, og tá ræður um at menna eitt føroyskt løgfrøðismál, ið tekur støði í føroyskari rættarsiðvenju og í málsligum bygnaði, sum vendir sær til almenningin og ikki bert til fakfólk.</s>
              </p>
              <p>
                <s>Arbeiðið hjá nevndini er seinasta árið komið so væl áleiðis, at eitt fyribils uppskot til grundlóg fyri Føroyar er gjørt, og verður viðgjørt í nevndini í løtuni.</s>
              </p>
              <p>
                <s>Løgtingið hevur samtykt, at eitt ávegis álit skal til kunningar í seinasta lagi 1. oktober, og eitt endaligt uppskot skal latast innan 1. desember í ár.</s>
              </p>
              <p>
                <s>Kunningin og orðaskiftið er týdningarmesti parturin av grundlógararbeiðinum, og tí hevur nevndin sett fólk at leggja kunning og orðaskiftið um grundlógararbeiðið til rættis.</s>
              </p>
              <p>
                <s>Útlit eru fyri semju millum politisku flokkarnar um uppskotið til grundlóg, og landsstýrið fer at leggja dent á at røkka eini semju um uppskotið, so tað kann leggjast fyri løgtingið í hesi tingsetu.</s>
              </p>
            </div>
          </div>
          <div>
            <head rend="bold">Løgmál</head>
            <div>
              <p>
                <s>Fullveldistilgongdin setir fyrst og fremst lógarkrøv og fyrisitingarlig krøv til málsøkið lógarmál.</s>
                <s>Løgregla, útlendingalóg, dómstólar, rættarskipan, fongsulsverk, kriminalforsorg og sivilrættarmál skulu fyrisitast í Føroyum - og stórur tørvur er á nýggjari lóggávu á øllum hesum økjum.</s>
              </p>
              <pb n="21" />
              <p>
                <s>Tá málini eru yvirtikin, verður helst neyðugt at skipa eitt Løgmála- og innanríkisstýrið, ið skal hava ábyrgd av hesum týdningarmiklu økjum fyri einar sjálvstøðugar Føroyar.</s>
              </p>
              <p>
                <seg>Samstundis eru fyrireikingarnar gjørdar til sjálvstøðuga lóggávu og fyrisiting í hesum málum:</seg>
              </p>
            </div>
            <div>
              <head rend="bold">Føroysk Løgregla</head>
              <p>
                <s>Nevnd er sett við tí setningi at gera uppskot til, hvussu økið skal virka, tá tað er føroyskt.</s>
                <s>Álitið skal handast landsstýrismanninum í november.</s>
              </p>
              <p>
                <s>Landsstýrismaðurin hevur tikið upp samband við danska løgmálaráðharran til tess at fáa gongd á samráðingarnar um yvirtøkuna.</s>
                <s>Ætlanin er, at løgreglan skal koma undir føroyskt ræði skjótast gjørligt.</s>
              </p>
            </div>
            <div>
              <head rend="bold">Føroysk útlendingalóg</head>
              <p>
                <s>Arbeiðið við at fyrireika, at útlendingaøkið kemur undir føroyskt málsræði er farið í gongd.</s>
                <s>Málsøkið er ikki nevnt í Heimastýrislógini.</s>
                <s>Nevnd er sett við tí setningi at gera uppskot til føroyska útlendinga- og flóttafólkalóggávu.</s>
              </p>
              <p>
                <s>Samstundis eru stig tikin til at umsita øll mál um uppihalds- og arbeiðsloyvir í Føroyum.</s>
                <s>Í sambandi við arbeiðsloyvir til oljuvinnuna er ein skipan gjørd, har løgreglan kann avgreiða málini í Føroyum.</s>
                <s>Landsstýrið hevur tikið upp samband við danska Innanríkismálaráðið um, hvussu vit fremja hetta fyri øll uppihalds- og arbeiðsloyvir sum skjótast, tí ásannast má, at økið, sum tað verður fyrisitið í dag, er ein stórur trupulleiki fyri føroyskar familjur og fyri føroyskt vinnulív.</s>
                <s>Í mongu førum verður bíðað í upp til 4 mánaðir eftir avgerðum frá danska Útlendingastýrinum.</s>
              </p>
            </div>
            <div>
              <head rend="bold">Persón-, familju- og arvarættur</head>
              <p>
                <s>Skjøtul er settur á fyrireikandi arbeiði at fáa málsræði á persón-, familju- og arvarættarmálum, sum løgtingið hevur samtykt skal vera hjá føroyskum myndugleikum í seinasta lagi 1. januar 2002.</s>
              </p>
              <p>
                <s>Ríkisumboðið situr vegna ríkismyndugleikarnar fyri málsøkinum í Føroyum.</s>
                <s>Landsstýrið hevur í juni mánaði sett seg í samband við danska løgmálaráðið og Ríkisumboðið til tess at fáa í lag praktiskar avtalur og fyri at umrøða, hvussu farið verður fram á skynsamasta hátt í hesum máli.</s>
              </p>
              <p>
                <s>Lóggávan á økinum er avoldað og í mongum førum 80 ára gomul donsk lóggáva.</s>
                <s>Tí verður lóggávan endurskoðað og gjørd til føroyska nútíðarsamfelagið og skal tryggja, at føroysk lóggáva lýkur tey krøv, sum verða sett í norðurlendskum og altjóða høpi.</s>
              </p>
            </div>
            <div>
              <head rend="bold">Lógarforum</head>
              <p>
                <s>Fyri at menna umsitingina av lóggávuarbeiðinum í fyrisitingini, setti landsstýrið í fjør ein bólk av løgfrøðingum úr miðfyrisitingini (lógarforum) at tilevna uppskot til ein lógarpolitikk.</s>
                <s>Arbeiðið verður samskipað av løgdeildini á Løgmansskrivstovuni.</s>
              </p>
              <p>
                <s>Úrslitið av arbeiðinum hjá bólkinum higartil er, at krøvini til viðmerkingar til lógaruppskot eru herd eftir ávísum leisti, ið er fráboðaður í rundskrivi.</s>
              </p>
              <pb n="22" />
              <p>
                <s>Bólkurin arbeiðir framhaldandi við at menna krøvini til lógarsmíð.</s>
                <s>Í hesum sambandi verður miðað eftir, at miðfyrisitingin í framtíðini nýtir sama leist í øllum lógarsmíði.</s>
                <s>Skipast skal ein føroysk lóggávusiðvenja, ið leggur dent á endamálsorðingar í lógunum, á einfalda lóggávu og á skilliga lóggávu fyri almenningin.</s>
              </p>
              <p>
                <s>Tí verður farið undir regluliga at skipa fyri skeiði í lógarteknikki.</s>
              </p>
            </div>
            <div>
              <head rend="bold">Lógdátugrunnur</head>
              <p>
                <s>Í vár varð øll føroysk lóggáva løgd í lógdátugrunn og á alnótina.</s>
                <s>Við atliti til rættartrygd og rættarkenslu er hetta eitt stórt framstig á lóggávuøkinum í Føroyum.</s>
              </p>
              <p>
                <s>Arbeitt verður framhaldandi við at menna lógdátugrunnin.</s>
                <s>Í hesum sambandi er løgdeildin, í samstarvi við Føroya Rætt, farin undir at leggja føroyskar dómar í ein dómsdátugrunn.</s>
                <s>Dómsdátugrunnurin skal verða partur av lógdátugrunninum, og skal somuleiðis verða tøkur á alnótini.</s>
              </p>
              <p>
                <s>Ætlanin er somuleiðis, at lógdátugrunnurin í framtíðini eisini skal fevna um meginregluligar fyrisitingarligar avgerðir, ið verða tiknar í miðfyrisitingini.</s>
              </p>
            </div>
            <div>
              <head rend="bold">Navnalóggáva</head>
              <p>
                <s>Nevndin, ið varð sett at endurskoða navnalógina, er nú liðug við sítt arbeiði, og uppskot til broytingar í navnalógini verða nú lagdar fyri løgtingið.</s>
              </p>
              <p>
                <s>Høvuðsbroytingarnar eru, at mælt verður til, at ásetingarnar um fornøvn verða broyttar, so heimild verður fyri at gera undantøk í sambandi við uppkalling.</s>
              </p>
              <p>
                <s>Heimild verður eisini til, at ættleidd kunnu taka upprunalig fornøvn aftur ella afturat navninum, og reglur um broyting av millumnavni verða settar í lógaruppskotið.</s>
              </p>
              <p>
                <s>Somuleiðis verður skotið upp, at hjúnafelagi kann nýta egið eftirnavn sum millumnavn, um viðkomandi hevur tikið ættarnavnið hjá hinum hjúnafelagnum sum giftunavn.</s>
              </p>
              <p>
                <s>Ásetingarnar um navnanevndina og navnalistan verða gjørdar greiðari, og viðmerkingarnar til einstøku greinarnar eru sum heild viðgjørdar meira nágreiniliga.</s>
              </p>
            </div>
            <div>
              <head rend="bold">Fjølmiðlaábyrgdarlóg</head>
              <p>
                <s>Landsstýrismaðurin í lógarmálum legði í seinastu tingsetu fyri løgtingið uppskot til løgtingslóg um góðan fjølmiðlasið, men tók uppskotið aftur, tí ymisk ivamál vóru.</s>
              </p>
              <p>
                <s>Uppskotið verður nú við broytingum lagt fyri løgtingið sum uppskot til fjølmiðlaárbyrgdarlóg.</s>
              </p>
            </div>
            <div>
              <head rend="bold">Veddingarlóggávan</head>
              <p>
                <s>Landsstýrið arbeiðir við at endurskoða veddingarlóggávuna, og verður nevnd nú sett at endurskoða lóggávuna og skipanina viðvíkjandi føroyskari vedding.</s>
              </p>
            </div>
            <pb n="23" />
            <div>
              <head rend="bold">Endurgjaldsábyrgd</head>
              <p>
                <s>Ríkislógartilmæli um endurgjaldsábyrgd, ið nú er samskipað við uppskot til løgtingslóg um vanlukkutrygging, verður nú lagt fyri løgtingið.</s>
              </p>
            </div>
            <div>
              <head rend="bold">Tinglýsingin og Matrikulstovan</head>
              <p>
                <s>Málsøkið tinglýsing er føroyskt sermál.</s>
                <s>Ríkismyndugleikarnir hava tó umsitið málsøkið síðani 1948 og hava harvið eisini fingið allar inntøkur av tinglýsingini.</s>
              </p>
              <p>
                <s>Tinglýsingin verður nú løgd undir føroyska umsiting og gjørd teldutøk, so hon kann leggjast á alnótina, eins og løgtingið hevur samtykt.</s>
              </p>
              <p>
                <s>Hetta verður gjørt við at samskipa Matrikulstovuna og Tinglýsing Føroya.</s>
              </p>
            </div>
            <div>
              <head rend="bold">Gomul lóggáva</head>
              <p>
                <s>Farið verður undir at gjøgnumganga og rudda í føroyska lógarverkinum, har serliga gomul og óneyðug donsk ríkislóggáva framvegis er í gildi.</s>
              </p>
              <p>
                <s>Eitt dømi er ríkislógin um hernaðarliga revsing frá 1937, sum m.a. heimilar deyðarevsing í krígstíð.</s>
                <s>Landsstýrið hevur heitt á Ríkisumboðið, um at lógin verður sett úr gildi, og fer at leggja uppskot fram um hetta.</s>
              </p>
            </div>
          </div>
          <div>
            <head rend="bold">Norðurlandamál</head>
            <div>
              <p>
                <s>Samstarvið og luttøka føroyinga í norðurlendskum samstarvi økist í hvørjum.</s>
                <s>Føroyar hava eisini ein virknan leiklut í teimum broytingum, sum henda í norðurlendskum samstarvi í løtuni.</s>
              </p>
            </div>
            <div>
              <head rend="bold">Vísmannafrágreiðing um norðurlendskt samstarv í framtíðini</head>
              <p>
                <s>Løgtingið viðgjørdi í undanfarnu tingsetu uppskotið frá einum sonevndum vísmannabólki, ið hevur gjørt uppskot um økt og tættari samstarv millum Norðurlond í framtíðini.</s>
              </p>
              <p>
                <s>Tilmælini í frágreiðingini hava verið til viðgerðar á einum serligum fundi hjá Norðurlandaráðnum, og uppskot verða nú gjørd til at seta í verk tær broytingar, sum semja er um.</s>
              </p>
              <p>
                <s>Føroyar leggja høvuðsdentin á, at samstarvið verður styrkt mótvegis Útnorði, at Norðurlond virka í felag í týðandi altjóða samstarvi, og at Norðurlond sínámillum tryggja rættindini hjá borgarum úr einstøku londunum til arbeiði, útbúgving, almannaveitingar og onnur rættindi í øllum Norðurlondum.</s>
              </p>
            </div>
            <div>
              <head rend="bold">Samstarv við grannaøkini kring Norðuratlantshav</head>
              <p>
                <s>Landsstýrið hevur seinastu árini strongt nógv á til tess, at norðurlendskt samstarv eisini skal fevna um samstarv við grannaøkir kring Norðuratlantshav: Skotland, Írland, Hetland, Orkneyoyggjar, Suðuroyggjar fyri sunnan, og Kanada og kanadisku landspartarnar fyri vestan.</s>
              </p>
              <pb n="24" />
              <p>
                <s>Hetta kom við sum eitt tilmæli í Vísmannafrágreiðingini, og í summar varð veruligur skjøtul settur á tílíkt samstarv.</s>
              </p>
              <p>
                <s>Landsstýrið skipaði saman við Norðurlendska Ráðharrastovninum fyri stórari ráðstevnu í Føroyum um havumhvørvi og burðardygga veiði í Norðuratlantshavi.</s>
                <s>Har vórðu umhvørvisog fiskimálaráðharrar úr øllum Norðurlondum og grannaøkjunum kring Norðuratlantshav bodnir at taka lut, og umboð fyri flestu lond og økir møttu.</s>
              </p>
              <p>
                <s>Ráðstevnuluttakararnir samtyktu eina yvirlýsing um havumhvørvi og burðardygga veiði í Norðuratlantshavi, og eisini varð samtykt at hittast aftur í Hetlandi í 2003.</s>
              </p>
              <p>
                <s>Sostatt hevur loksins eydnast at skipa eitt veruligt samstarv millum Norðurlond og grannaøkini kring Norðuratlantshav.</s>
              </p>
            </div>
            <div>
              <head rend="bold">Ætlan fyri burðardygga menning í Norðurlondum</head>
              <p>
                <s>Løgtingið viðgjørdi somuleiðis í undanfarnu tingsetu eina felags norðurlendska ætlan fyri burðardygga menning.</s>
                <s>Ætlanin er viðgjørd á serligum fundi hjá Norðurlandaráðnum og samtykt.</s>
              </p>
              <p>
                <s>Føroyar skulu síðani á einstøku politisku málsøkjunum seta tey tilmæli í verk, sum ætlanin fevnir um.</s>
              </p>
            </div>
            <div>
              <head rend="bold">Útnorðurráðið</head>
              <p>
                <s>Útnorðurráðið hevur seinastu árini verið alt meira virkið og hevur skipað fyri týdningarmiklum tiltøkum fyri øktum samstarvi millum Føroyar, Grønland og Ísland.</s>
              </p>
              <p>
                <s>Í ár skipar Útnorðurráðið í samstarvi við norðurlandahúsini fyri stórari framsýning um veiðumentan í Útnorði.</s>
                <s>Hon verður sýnd fram í okkara grannalondum kring Norðuratlantshav.</s>
              </p>
              <p>
                <s>Landsstýrið hevur eftir umbøn frá Útnorðurráðnum tikið stig til og roynir støðugt at skipa eitt samstarv millum stjórnirnar í útnorðurlondunum og tingfólkini í Útnorðurráðnum.</s>
              </p>
            </div>
          </div>
          <div>
            <head rend="bold">Fíggjar- og búskaparmál</head>
            <div>
              <p>
                <s>Stórur vøkstur er framvegis í føroyska búskapinum, og hann tykist at standa við.</s>
                <s>Tí er av alstórum týdningi, at tað almenna ikki stimbrar tann upphitaða búskapin.</s>
                <s>Neyðugt er í enn eina tíð at reka ein varnan fíggjarpolitikk og at ansa eftir, at almennu íløgurnar ávirka virksemið í landinum sum minst.</s>
              </p>
            </div>
            <div>
              <head rend="bold">Búskapargongdin</head>
              <!-- TODO: fix section headings later... -->
              <div>
                <head rend="bold italic">Bruttutjóðarúrtøkan</head>
                <p>
                  <s>Bruttutjóðarúrtøkan hevur síðan mitt í 90-árunum havt ein árligan realvøkstur upp á góð 5,5%.</s>
                  <s>Í 2000 var bruttotjóðarúrtøkan mett til 8.3 mia. kr.</s>
                </p>
                <p>
                  <s>Orsøkin til tann stóra vøksturin er fyrst og fremst góður fiskiskapur og ógvuliga høgir fiskaprísir.</s>
                  <s>Tann stóri íløgutørvurin aftan á ein íløgusteðg kreppuárini hevur eisini skundað undir búskaparvøksturin seinastu árini, og einki er at ivast í, at vónirnar um eina møguliga oljuvinnu rættiliga skjótt ávirka búskaparvøksturin.</s>
                </p>
              </div>
              <pb n="25" />
              <div>
                <head rend="bold italic">Fólkatalið</head>
                <p>
                  <s>Fólkatalið veksur støðugt.</s>
                  <s>Við árslok 2000 var fólkatalið komið upp á 46.195.</s>
                  <s>Sum gongdin hevur verið higartil í ár, verður mett, at fólkatalið veksur við umleið 950 fólkum, og at tað við árslok 2001 fer uppum 47.000.</s>
                  <s>Nettotilflytingin verður mett til 600 og burðaravlopið til 350.</s>
                  <s>Burðaravlopið er stórt í Føroyum samanborið við onnur lond.</s>
                  <s>Hóast tað er burðaravlopið ikki positivt í øllum økjum í landinum.</s>
                  <s>Higartil í ár vísa tølini, at burðaravlopið í Sandoy og Suðuroy er negativt.</s>
                </p>
              </div>
              <div>
                <head rend="bold italic">Arbeiðsloysið</head>
                <p>
                  <s>Arbeiðsloysið minkar støðugt.</s>
                  <s>Fyri einum ári síðani var tað 4,8%, og nú er tað komið niður á 3,4% av arbeiðsmegini.</s>
                  <s>Umleið 2,5% eru skrásett hjá arbeiðsloysisskipanini, og umleið 0,9% eru skrásett hjá Almannastovuni sum arbeiðsleys.</s>
                </p>
              </div>
              <div>
                <head rend="bold italic">Lønarútgjaldingarnar</head>
                <p>
                  <s>Lønarútgjaldingarnar halda fram at vaksa, og í ár fara tær upp um 5 milliardir.</s>
                  <s>Vøksturin í lønarútgjaldingunum seinastu árini hevur ligið úr 7% upp í 10%, og vøksturin fyrstu 5 mánaðarnar í ár er á sama stigi.</s>
                  <s>Hóast verkfall hevur verið í ár, eru lønarútgjaldingarnar 10% hægri enn sama tíðarskeið í fjør.</s>
                </p>
                <p>
                  <s>Lønarútgjaldingin hjá framleiðsluvinnunum hevur í meðal verið 13% hægri enn fyrstu 5 mánaðirnar í fjør.</s>
                  <s>Størsti prosentvísi vøksturin er í lønarútgjaldingunum hjá ali- og kryvjivirki upp á 23%.</s>
                  <s>Innan fiskiskap var vøksturin 15%, hjá fiskavøruídnaðinum 2% og innan ídnað annars 13%.</s>
                </p>
                <p>
                  <s>Higartil í ár hevur vøksturin í lønarútgjaldingum innan byggivirksemi verið 5%.</s>
                  <s>Hetta er ikki so stórur vøkstur sum seinastu árini.</s>
                  <s>Lønarútgjaldingar til almennar tænastur o.a. vóru í meðal 11% hægri fyrstu fimm mánaðirnar í ár, og vøksturin innan almenna fyrisiting o.a.var 8%.</s>
                </p>
              </div>
              <div>
                <head rend="bold italic">Innflutningstølini</head>
                <p>
                  <s>Innflutningstølini frá 1. ársfjórðingi 2001 benda á, at tann stóri vøksturin í innflutninginum seinastu árini er steðgaður.</s>
                  <s>Samlaði innflutningurin í 1. ársfjórðingi í ár er 9 % minni enn somu tíð í fjør, men verða skip og rávøra til fiskavirking tikin burtur úr, er innflutningurin 6 % hægri í 1. ársfjórðingi 2001 enn sama tíðarskeið í fjør.</s>
                  <s>Innflutningurin av skipum og rávøru til fiskavirking var ávikavist 56 og 41% minni 1. ársfjórðing í ár.</s>
                </p>
                <p>
                  <s>Tann stóri vøksturin heldur fram í innflutninginum til byggivirki og aðra framleiðslu, har vøksturin 1. ársfjórðing 2001 var 13% sammett við sama tíðarskeið í fjør.</s>
                  <s>Hetta er tó minni enn árini frammanundan, tá vøksturin var ávikavist 21 og 20% í mun til árið fyri.</s>
                </p>
                <p>
                  <s>Innflutningurin til beinleiðis nýtslu var 3% hægri 1. ársfjóðring 2001 enn sama tíðarskeið í fjør.</s>
                  <s>Tað er ein væl lægri vøkstur enn seinastu árini.</s>
                  <s>Innflutningurin til beinleiðis nýtslu vaks frá 1997 til 1998 við 11%, frá 1998 til 1999 við 6% og 1999 til 2000 við 12%.</s>
                </p>
                <p>
                  <s>Tann stóri vøksturin í innflutninginum av bilum seinastu árini steðgaði í fjør.</s>
                  <s>Tó er ein vøkstur í innflutninginum av vinnuakførum og øðrum akførum í 1. ársfjórðingi í ár.</s>
                </p>
              </div>
              <div>
                <head rend="bold italic">Útflutningurin</head>
                <p>
                  <s>Útflutningurin hevur verið í støðugum vøkstri seinastu árini, og henda gongdin tykist halda fram.</s>
                  <s>Útflutningurin undantikið skip, vaks frá 1997 til 1998 við 14%, frá 1998 til 1999 við 11%, frá 1999 til 2000 við 13%, og fyrstu 4 mánaðirnar í 2001 er útflutningsvirðið 21% hægri enn sama tíðarskeið í fjør.</s>
                </p>
                <pb n="26" />
                <p>
                  <s>Seinastu árini er samlaða útflutningsnøgdin ikki vaksin, men hægri prísur hevur økt um útflutningsvirðið.</s>
                </p>
                <p>
                  <s>Fyrstu 4 mánaðirnar í 2001 er útflutningsvirðið av ísaðum &amp; frystum fiski vaksið við 27% sammett við sama tíðarskeið í fjør, meðan fryst og ísað fiskaflak burtursæð frá laksaflaki er minkað við umleið 27%.</s>
                  <s>Fryst flak annars, sum yvirhøvur er laksaflak, er tó vaksið við 55%.</s>
                </p>
                <p>
                  <s>Prísurin á saltfiski hevur verið góður.</s>
                  <s>Saltfiskaútflutningurin var í 1997 302 mió. kr., í 1998 362 mió.kr., í 1999 450 mió. kr. og í 2000 545 mill kr.</s>
                  <s>Tað er ein vøkstur upp á góð 20% um árið.</s>
                  <s>Fyrstu 4 mánaðirnar í ár hevði útflutningurin av saltfiski eitt virði uppá 296 mió. kr. ímóti 174 mió. kr. sama tíðarskeið í fjør.</s>
                  <s>Tað er ein vøkstur uppá 69%.</s>
                </p>
                <p>
                  <s>Útflutningurin av ídnaðarfiski fall frá 1998 til 1999 við 68%, men í 2000 var útflutningurin aftur komin upp á 240 mió. kr.</s>
                  <s>Fyrstu 4 mánaðirnar í ár vaks útflutningurin av fiskavørum til ídnað við 7 % í mun til sama tíðarskeið í fjør.</s>
                </p>
                <p>
                  <s>Tann stóri vøksturin í laksaútflutninginum heldur fram.</s>
                  <s>Í 1997 og 1998 lá virðið á laksaútflutninginum millum 400 og 500 milliónir krónir, men í 1999 vaks tað til 885 mió. kr.</s>
                  <s>Í 2000 var virðið av laksaútflutninginum 886 mió. kr., og fyrstu 4 mánaðirnar í ár er útfluttur laksur fyri 344 mió. kr. móti 255 mió. kr. sama tíðarskeið í fjør.</s>
                  <s>Tað er ein vøkstur uppá 35%.</s>
                </p>
              </div>
              <div>
                <head rend="bold italic">Handilsjavnin</head>
                <p>
                  <s>Handilsjavnin hevur víst avlop øll 90-árini.</s>
                  <s>Tann stóri búskaparvøksturin hevur økt trýstið á handilsjavnan og avlopið broyttist í fjør til eitt hall upp á 381 mió. kr..</s>
                  <s>Tó var framvegis avlop á handilsjavnanum, um skip ikki vóru tald við.</s>
                </p>
                <p>
                  <s>Eftirspurningurin hevur serliga verið stórur eftir skipum, maskinum, byggitilfari og øðrum til íløgur, og hetta eigur helst at geva eitt størri avkast til samfelagsbúskapin.</s>
                  <s>Ein komandi oljuvinna fer eisini í fyrstu atløgu at leggja enn størri trýst á handilsjavnan.</s>
                </p>
              </div>
              <div>
                <head rend="bold italic">Gjaldsjavnin</head>
                <p>
                  <s>Gjaldsjavnin hevur havt stórt avlop í 90-árunum.</s>
                  <s>Avlopið er minkað samsvarandi gongdini í handilsjavnanum, og í 2000 var avlopið á gjaldsjavnanum mett til 317 mió. kr.</s>
                </p>
              </div>
              <div>
                <head rend="bold italic">Landskassin</head>
                <p>
                  <s>Landskassin hevur í fleiri ár á rað havt avlop.</s>
                  <s>Í 1999 var avlopið á fíggjarlógini 648 mió. kr., í 2000 602 mió. kr., og broytist búskapargongdin í ár ikki stórvegis, verður avlopið í ár á umleið sama stigi.</s>
                </p>
                <p>
                  <s>Bæði skatturin og avgjøldini eru higartil í ár væl hægri enn mett á fíggjarlógini fyri 2001.</s>
                  <s>Skattainntøkurnar eru higartil í ár góð 11% hægri enn mett á fíggjarlógini.</s>
                </p>
              </div>
              <div>
                <head rend="bold italic">Uttanlandsskuldin</head>
                <p>
                  <s>Uttanlandsskuldin broyttist í 1998 til eina nettoogn uttanlands.</s>
                  <s>Við árslok 2000 var mett, at nettoognin uttanlands var ein góð milliard krónur.</s>
                  <s>Skuldin uttanlands var 7,1 mia. kr. og ognin 8,2 mia. kr.</s>
                </p>
                <p>
                  <s>Landskassaskuldin til danska statin er nú 4,2 mia. kr..</s>
                  <s>Men nettoskuld landskassans, tá innistandandi í Landsbankanum er talt við, er uml. 2,8 mia. kr.</s>
                </p>
              </div>
            </div>
            <pb n="27" />
            <div>
              <head rend="bold">Búskaparpolitikkur</head>
              <p>
                <s>Í fíggjarpolitikkinum seinastu árini hevur verið hildið aftur í vøkstrinum í útreiðslunum á fíggjarlógini.</s>
              </p>
              <p>
                <s>Almennu útreiðslurnar eru kortini ikki minkaðar, men tað hevur eydnast at avmarka útreiðslurnar, so tær ikki eru vaksnar so nógv sum inntøkurnar á fíggjarlógini, og eru útreiðslurnar eisini vaksnar minni enn búskapurin sum heild.</s>
                <s>Ábøturnar síggjast aftur ymsa staðni í samfelagnum.</s>
                <s>Pensiónirnar eru hækkaðar, skúla- og mentamál eins og heilsumál hava fingið økta játtan o.s.fr.</s>
              </p>
              <p>
                <s>Tamarhald er fingið á íløgunum bæði hjá landskassanum og kommunum.</s>
                <s>Íløgutørvurin hevur verið stórur og er framvegis stórur.</s>
                <s>Hóast upphæddirnar á fíggjarlógini til íløgur kunnu tykjast avmarkaðar, so hevur borið til at ganga nógvum ynskjum á møti.</s>
                <s>Landsstýrið hevur latið byggja Brimil og Teistan, stór útbygging fer fram á Landssjúkrahúsinum, væl er komið áleiðis við Vágatunnlinum, hol er sett á Gásadalstunnilin, fyrireikingar til undirsjóartunnil til Norðoyggjar eru byrjaðar, nýtt Suðuroyarskip er í eygsjón o.s.fr.</s>
              </p>
              <p>
                <s>Við rikna fíggjar- og búskaparpolitikkinum hevur tað eydnast at hava eitt yvirskot á fíggjarlógini upp á eina góða hálva milliard kr. í fleiri ár á rað, samstundis sum bøtt er um á teimum ymisku málsøkjunum á fíggjarlógini, og týdningarmiklar íløgur eru framdar.</s>
                <s>Eisini hevur rúmd verið fyri einum skattalætta uppá 80 mió. kr. 50 mió. kr. verða latnar í skattalætta í ár og 30 mió. kr. næsta ár.</s>
                <s>Samstundis er gjaldføri sera gott, og landskassin hevur nú umleið 1,8 mia. kr. innistandandi í Landsbankanum.</s>
              </p>
            </div>
            <div>
              <head rend="bold">Skattur</head>
              <p>
                <s>Stórarbeiði varð gjørt á skattaøkinum í fjør, tá kolvetnisskattalógin varð samtykt, og í ár verður arbeitt við øðrum stórmáli.</s>
                <s>Hetta er seinni partur av fráboðaðu vinnuskattaábótini, sum eftir ætlan verður lagdur fyri tingið fyrst í hesi tingsetuni.</s>
              </p>
              <p>
                <s>Uppskotið til nýggja kapitalvinningsskattalóg er gjørt í tøttum samráði við vinnuna.</s>
                <s>Vinnuskattaábótin er í tráð við stevnumiðið um, at skattaskipanin støðugt verður gjørd einfaldari, og at hon ikki er búskaparliga avlagandi.</s>
                <s>Harumframt skal hon virka væl saman við einum komandi føroyskum virðisbrævamarknaði.</s>
              </p>
              <p>
                <s>Tvískattaavtalan við Grønland varð samtykt í løgtinginum í seinastu tingsetu.</s>
                <s>Nú oljuvinna møguliga fer at taka seg upp, verður helst eisini neyðugt at gera tvískattaavtalur við eitt nú Bretland.</s>
              </p>
              <p>
                <s>Arbeitt verður við spurninginum, um hvussu rættindi í fiskivinnuni skulu skattast.</s>
                <s>Landsstýrið ætlar í einum lógaruppskoti at áseta, hvussu søla og keyp av fiskirættindum, -loyvum, -døgum og -kvotum skal skattast.</s>
                <s>Somuleiðis verður arbeitt við spurninginum um at stovna eina sonevnda tonnasjuskattaskipan, sum einstøk av okkara grannalondum longu hava sett í verk.</s>
                <s>Kannað verður í løtuni, um skipanin kann verða sett á stovn í Føroyum.</s>
              </p>
            </div>
            <div>
              <head rend="bold">Búskapargrunnur</head>
              <p>
                <s>Sum boðað frá í løgmansrøðuni í fjør, ætlar landsstýrið at stovna ein búskapargrunn, sum hevur til endamáls at tryggja, at serligar ikki varandi inntøkur uttan fyrilit verða slúsaðar út í <pb n="28" /> búskapin.</s>
                <s>Her verður serliga hugsað um møguligar inntøkur frá kolvetnisvinnu, sølu av fyritøkum, sum landið eigur, og einvegis veitingar úr danska ríkiskassanum.</s>
                <s>Eisini skal grunnurin virka sum skiftisgrunnur, ið skal skapa eina skipaða og trygga búskapargongd móti føroyskum fullveldi.</s>
              </p>
            </div>
            <div>
              <head rend="bold">Prístal</head>
              <p>
                <s>Nýtt prístalsgrundarlag er gjørt, og nýggj prístalsskipan er sett í verk.</s>
                <s>Tað hevur verið til stóran ampa, at prístalið hevur bygt á nýtslumynstrið frá fyrst í 70-árunum, og tí ikki hevur verið álítandi seinastu árini.</s>
              </p>
            </div>
            <div>
              <head rend="bold">Tjóðarroknskapur</head>
              <p>
                <s>Tjóðarroknskapurin hevur í mong ár bygt á metingar, men nú er ein tjóðarroknskapur gjørdur fyri 1998.</s>
              </p>
              <p>
                <s>Ein skipan er gjørd fyri, hvussu tjóðarroknskapurin skal gerast upp, og við hesum skuldi støði verið lagt undir ein álítandi tjóðarroknskap.</s>
                <s>Ein fyribils tjóðarroknskapur kemur at fyriliggja umleið eitt hálvt ár eftir árslok, og tann endaligi eftir umleið hálvtannað ár.</s>
                <s>Næsta takið verður at gera tjóðarroknskapin í føstum prísum.</s>
              </p>
            </div>
            <div>
              <head rend="bold">Lóggávan</head>
              <p>
                <s>Fíggjarmálastýrið hevur lagt stóran dent á, at allar tær donsku lógirnar og tilhoyrandi kunngerðir á fíggjarøkinum eru dagførdar og lýstar í fullum orðaljóði.</s>
                <s>Lógirnar eru samtyktar í tinginum, og einstakar eru lýstar, men kunngerðirnar eru ikki klárar enn at lýsa í fullum orðaljóði.</s>
                <s>Fyrr hava kunngerðirnar bert verið lýstar í Kunngerðablaðnum við yvirskriftini á kunngerðini.</s>
              </p>
            </div>
            <div>
              <head rend="bold">Almennir grunnar og sjálvsognarstovnar</head>
              <p>
                <s>Landsgrannskoðanin og løgtingsgrannskoðararnir hava í fleiri ár víst á ymisk ógreið viðurskifti viðvíkjandi almennum grunnum og sjálvsognarstovnum og tilknýti teirra til játtanarskipan landsins, fíggjarlóg, landsroknskap og grannskoðan.</s>
              </p>
              <p>
                <s>Álit er um at verða liðugt um hesi viðurskifti við tilmæli um ein framtíðar grunnapolitikk.</s>
                <s>Eisini er gjørt tilmæli um, hvussu ógreiðu viðurskiftini viðvíkjandi verandi grunnum og sjálvsognarstovnum skulu loysast.</s>
              </p>
            </div>
            <div>
              <head rend="bold">Tryggingarviðurskifti landsins</head>
              <p>
                <s>Fíggjarmálastýrið arbeiðir í løtuni við at útgreina tryggingarviðurskifti landsins.</s>
                <s>Tryggingarviðurskiftini eru í løtuni ógreið, og ymiskt er, hvussu tryggjað verður.</s>
                <s>Landið rindar í løtuni góðar 13 mió. kr. árliga fyri tryggingar.</s>
                <s>Á hesum øki kann tí óiva nógvur peningur sparast.</s>
                <s>Útgreinðingin av tryggingarviðurskiftunum verður vónandi liðug í heyst.</s>
              </p>
            </div>
            <div>
              <head rend="bold">Skráseting av útflutningi</head>
              <p>
                <s>Landsstýrið fer at leggja lógaruppskot fyri tingið, sum hevur til endamáls at fáa betri skráseting av útflutninginum.</s>
                <s>Í dag hava vit onga lóg ella kunngerð um útflutning av øðrum vørum enn fiski og fiskaúrdráttum, og tí verður útflutningurin av øðrum vørum ikki miðvíst skrásettur.</s>
                <s>Eftir nýggju lógini skal allur útflutningur skrásetast.</s>
              </p>
            </div>
          </div>
          <div>
            <head rend="bold">Fiskivinnumál</head>
            <div>
              <p>
                <s>Í vár hevði løgtingið aðalorðaskifti um frágreiðing frá landsstýrismanninum í fiskivinnumálum um fyritreytir og stevnumið í fiskivinnupolitikkinum.</s>
                <s>Endamálið við frágreiðingini var at birta upp undir eitt fiskivinnupolitiskt orðaskifti.</s>
                <s>Dentur varð lagdur á at lýsa tær fyritreytir, sum vinnan virkar undir, bæði við atliti at tí regluverki, ið føroyskir myndugleikar hava smíðað, og við teimum ytru umstøðum, sum ávirka vinnuna.</s>
                <s>Frágreiðingin var ætlað sum ein stevnuskrá fyri framtíðina, ið saman við niðurstøðunum frá orðaskiftinum í løgtinginum verður grundarlagið undir at seta fiskivinnupolitisku kósina í framtíðini.</s>
              </p>
              <p>
                <s>Broytingar eru síðani framdar í lógini um vinnuligan fiskiskap um ráðgevingina í fiskivinnuni, og heimilað er ein víðfevnandi fylgisveinaskipan, sum skal bøta um trygdina á sjónum og um fiskiveiðieftirlitið.</s>
                <s>Eisini verða broytingar framdar í bygnaðinum fyri Fiskirannsóknarstovuna til tess at skapa størri samstarv og betri fatan millum vinnulívið og ráðgevingina.</s>
                <s>Endamálið er eisini at eftirmeta fiskifrøðiligu ráðgevingina.</s>
                <s>Við hesum verður eisini tryggjað vinnuni størri innlit í vísundarligt virksemi, gransking og menning.</s>
                <s>Landsstýrið fer í hesi tingsetuni at koma við fleiri broytingum í lógini um vinnuligan fiskiskap við atliti at fiskivinnupolitisku kósini.</s>
              </p>
            </div>
            <div>
              <head rend="bold">Fiskiskapurin á føroysku landleiðunum</head>
              <p>
                <s>Tilfeingið í sjónum er grundarlagið undir fiskiskapinum á føroysku landleiðunum.</s>
                <s>Fiskivinnan er bundin at náttúruni og tí ávirkað av náttúrugivnum broytingum.</s>
              </p>
              <p>
                <s>Føroyar hava ábyrgdina av tilfeinginum í sjónum kring Føroyar og av at tryggja burðardygga menning á hesum leiðum.</s>
                <s>Fiskatilfeingið skal umsitast og troytast øllum samfelagnum at frama.</s>
                <s>Eitt av høvuðsstevnumiðunum í umsitingini av fiskastovnunum í føroyskum sjógvi er at tryggja, at teir verða gagnnýttir skynsamt.</s>
              </p>
              <p>
                <s>Vantandi vitan um tilfeingisgrundarlagið og havumhvørvið ger, at varliga eigur at verða farið fram í umsitingini av tilfeinginum.</s>
                <s>Samsvarandi altjóða avtalum skal støðið undir umsitingini av fiskatilfeinginum tí vera fyrivarnisreglan.</s>
                <s>Hjá Føroyum, har fiskivinna er so stórur partur av búskapinum, kann fyrivarnisreglan ikki bert virka eftir lívfrøðiligum metingum.</s>
                <s>Samfelagsbúskapurin er viðbrekin, og tí mugu broytingarnar ikki vera ov stórar.</s>
                <s>Samfelagslig og lívfrøðilig fyrivarni eiga tí at virka saman, tá tosað verður um fyrivarnisregluna.</s>
              </p>
              <p>
                <s>Fiskastovnarnir skulu gagnnýtast við neyðugum varsemi eftir tilmæltum fiskidøgum og kvotum, so teir í longdini geva sum mest íkast til búskapin.</s>
                <s>Fiskastovnum, sum eru ovurveiddir, verða veittir møguleikar at menna seg.</s>
                <s>Økisfriðingar eru ein liður í hesum, og hildið verður tí fast við meginreglurnar í verandi økisfriðingarpolitikki.</s>
              </p>
              <p>
                <s>Á føroysku landleiðunum er fiskidagaskipanin høvuðsamboðið í stýringini av botnfiskiveiðini, saman við loyvisskipanini og økisfriðingum.</s>
                <s>Skipanin tænir sínum endamáli, men neyðugt er alla tíðina at stilla veiðitrýstið til tað, sum fiskastovnarnir undir Føroyum bera.</s>
                <s>Hildið verður fast um fiskidagaskipanina sum høvuðsamboð í stýringini av botnfiskaveiðini á landleiðunum.</s>
                <s>Málið er, at allir skipabólkar koma undir dagaskipanina.</s>
              </p>
            </div>
            <pb n="30" />
            <div>
              <head rend="bold">Fiskiskapur uttan fyri føroysku landleiðirnar og millumtjóða samstarv</head>
              <p>
                <s>Ein týdningarmikil partur av inntøkugrundarlagnum hjá fiskivinnuni, eru tey rættindi, ið føroyskir myndugleikar samráða seg fram til við onnur lond, bæði sínámillum og í millumlandahøpi.</s>
                <s>Nógvir av fiskastovnunum vit troyta, eru felagsstovnar, og hetta krevur samstarv við onnur lond um umsiting av hesum stovnum.</s>
              </p>
              <p>
                <s>Umleið helmingurin av føroysku veiðini verður fiskað uttan fyri føroysku landleiðirnar, og umsitingin av nógvum av hesum stovnum fer fram í samstarvi við onnur lond.</s>
                <s>Bindandi millumtjóða samstarv er tí treytin fyri burðardyggari umsiting av ferðandi fiskastovnum.</s>
                <s>Tí er umráðandi, at vit hava ein virknan leiklut í teimum felagsskapum, sum viðgera teir fiskastovnar, ið hava ella kunnu koma at hava týdning fyri okkum, og at virkað verður á ein hátt, sum í longdini tænir føroyskum áhugamálum.</s>
              </p>
              <p>
                <s>Frá náttúrunnar hond er fiskiskapur misjavnur.</s>
                <s>Til tíðir er hann góður, og aðrar tíðir er hann minni góður, men fiskiskapurin er ikki vánaligur á øllum leiðum samstundis.</s>
                <s>Tí er tað av alstórum týdningi, at vit hava sínámillum fiskiveiðisáttmálar við onnur lond á høgum stigi og um fleiri fiskasløg, so at broytingar í fiskiskapi á einum øki ávirka samfelagið sum minst.</s>
              </p>
            </div>
            <div>
              <head rend="bold">Fiskivinnusamráðingar</head>
              <p>
                <s>Sínámillum fiskiveiðisamráðingarnar fyri 2001 hava gingið rímuliga væl.</s>
                <s>Botnfiskakvoturnar í Barentshavinum eru tær somu í russiskum sjógvi og nakað hægri í norskum sjógvi.</s>
                <s>Kvoturnar í ES sjógvi eru tær somu.</s>
                <s>Í grønlendskum og íslendskum sjógvi er kvotastigið óbroytt.</s>
                <s>Avtalan um, at føroysk og grønlandsk reiðarí kunnu gera joint-venture avtalur hevur givið úrslit.</s>
                <s>Fleiri føroysk rækjuskip hava gjørt avtalur við grønlendsk reiðarí um at fiska kvotur, sum grønlendsku reiðaríini ikki fiska í løtuni.</s>
              </p>
              <p>
                <s>Fiskiveiðiavtalurnar millum Føroyar og Baltisku londini eru ikki endurnýggjaðar fyri 2001.</s>
              </p>
              <p>
                <s>Fiskimøguleikarnir eftir uppsjóvarfiskasløgum eru enn góðir, men vísundaliga ráðgevingin ávarar serstakliga um støðuna hjá svartkjaftastovninum, sum er í vanda av alt ov stórum veiðitrýsti.</s>
                <s>Her má havast í huga tann alstóra týdning, sum hesin stovnurin hevur fyri føroyska samfelagið.</s>
                <s>Tí mugu strandalondini finna loysnir, so tað framvegis fer at løna seg at fiska svartkjaft bæði hjá føroyingum og hjá teimum londum, sum fiska henda stovn í føroyskum øki.</s>
                <s>Strandalandaavtalurnar um makrel og norðhavssild eru gjørdar í mun til tann veiðisetning, sum semja er um at fremja, og ásetingar eru gjørdar um fiskiskapin á víðum havi í NEAFC.</s>
                <s>Føroysk laksaveiða kann halda fram eftir somu ásetingum sum í ár.</s>
              </p>
              <p>
                <s>Fyri fiskiskap á víðum havi í Norðuratlantshavinum eru gjørdar viðtøkur um eftirlit við fiskiskapi eftir sild, svartkjafti og kongafiski og um at samskipa innsavningina av veiðihagtølum.</s>
                <s>Ásetingarnar eru gjørdar við støði í havrættarsáttmálanum og sambært STavtaluni um vernd og umsiting av millumøkjastovnum og víðferðandi fiskastovnum umframt FAO avtaluna um fiskiskap við ábyrgd.</s>
              </p>
              <p>
                <s>Í NEAFC er ósemja um hvørt partur av tí kongafiskinum, sum er í Irmingarhavinum, er partur av kongafiskatilfeinginum á landgrunnunum hjá Grønlandi, Íslandi ella Føroyum.</s>
              </p>
              <pb n="31" />
              <p>
                <s>Framhaldandi kanningar verða gjørdar til tess at staðfesta, hvussu lívfrøðiliga sambandið er hesum viðvíkjandi.</s>
                <s>Eisini Føroyar gera kanningar á hesum øki.</s>
              </p>
              <p>
                <s>Fyri Føroyar hevur rækjuveiðan í NAFO skipanarøkinum stóran týdningin, og verður nú roynt at áseta MLV og kvotur á økinum komandi ár.</s>
                <s>Føroyar og Grønland hava á fyrsta sinni mótmælt eini avgerð hjá NAFO um rækjufiskiskapin á Flemish Cap, sum varð tikin á eyka fundi í mars í ár um at seta talið av fiskidøgum í 2001 niður við um 17%, sammett við talið í 2000.</s>
                <s>Avgerðin hjá Føroyum og Grønlandi um at mótmæla varð tikin við støði í, at onnur lond ikki vildu ganga undir tær samtyktir, sum NAFO hevði gjørt.</s>
                <s>Samstundis varð boðað frá, at Føroyar í staðin fara at seta dagatalið niður við 10%.</s>
              </p>
            </div>
            <div>
              <head rend="bold">Hvalaveiðimál</head>
              <p>
                <s>Landsstýrið heldur fast við, at súgdjór í havinum verða gagnnýtt á burðardyggan hátt og virkar fyri øktum samstarvi við aðrar tjóðir á hesum øki.</s>
                <s>Dentur verður lagdur á viðurskifti, sum ávirka hval og kóp.</s>
              </p>
              <p>
                <s>Føroyska millumlandasamstarvið um burðardygga umsiting av súgdjórum í Norðuratlantshavi fer fram í NAMMCO.</s>
                <s>Samstarvið fer fram sum ásett í havrættarsáttmálanum, har karmur er gjørdur um vísindaligt samstarv, sum skal tryggja burðardygga gagnnýtslu av súgdjórum í føroyskum sjóøki.</s>
                <s>NAMMCO hevur sett kanningar í verk av nebbafiski og sildreka.</s>
                <s>Hesar verða lidnar næsta ár og fara at skapa grundarlag fyri at taka støðu til, um føroysk hvalaveiða kann takast upp aftur á burðadyggum stigi.</s>
                <s>Hesin spurningur er eisini knýttur at føroysku luttøkuni í IWC, sum landsstýrið fer at endurskoða.</s>
              </p>
            </div>
            <div>
              <head rend="bold">Fiskiveiðieftirlit</head>
              <p>
                <s>Nýggja vaktarskipið varð liðugt til tíðina, men ósemjan við yvirmannafeløgini gjørdi, at drúgv tíð gekk, til skipið kom til Føroya.</s>
                <s>Við tveimun stórum skipum verður fiskiveiðieftirlitið og bjargingartænastan nógv betri.</s>
                <s>Eftirlitið á sjónum skal eisini fevna um ta víðkan, sum NEAFC og NAFO hava sett í verk.</s>
                <s>Tyrlutilbúgvingin er samskipað við tyrlutænastu til bjarging, fiskiveiðieftirlit, sjúkraflutning og ferðaflutning.</s>
              </p>
              <p>
                <s>Miðað verður ímóti, at fylgisveinaeftirlit verður sett í verk fyri øll føroysk og útlendsk skip eftir eini tíðarætlan, sum heimild er fyri at seta í verk nú.</s>
                <s>Fyri at økja um trygdina, er ætlanin at víðka hesa skipan so hvørt fyri øll skip á øllum økjum.</s>
              </p>
            </div>
            <div>
              <head rend="bold">Tilbúgving</head>
              <p>
                <s>Í 1998 varð farið undir Tilbúgvingarverkætlan Føroya, sum verður liðug í ár.</s>
                <s>Síðani verður hildið fram við at seta teir ymisku partarnir í verk, sum Fiskimálastýrið hevur ábyrgdina av at samskipa.</s>
                <s>Samanumtikið kann sigast, at verkætlanin hevur gingið væl, og nógv mál eru nádd.</s>
                <s>Tað kann tó staðfestast, at nakrar av týdningarmestu fortreytunum, serliga viðvíkjandi lógararbeiðinum og myndugleikaheimildum, ikki verða greiddar innan ásetta tíðarkarmin.</s>
              </p>
              <p>
                <s>Arbeitt hevur verið við at skipa leiting og bjarging á sjónum.</s>
                <s>Málið er, at Fiskiveiðieftirlitið skipar eina MRCC-støð (Maritime Rescue Coordination Centre), ið skal taka sær av at samskipa bjarging og leiting á sjónum.</s>
              </p>
              <pb n="32" />
              <p>
                <s>Á sama hátt er skipanin sambært havumhvørvislógini um at basa dálking sett í verk.</s>
                <s>Komin er nýggj oljubasingarútgerð, og skipað er fyri skeiði við hesari útgerð, har bjargingarfeløg, sløkkilið og Fiskiveiðieftirlitið hava luttikið.</s>
                <s>Hóast kommunurnar hava ábyrdina, um olja frá eini dálking kemur at landi, so eru fleiri kommunur ikki førar fyri at loysa eina so krevjandi uppgávu.</s>
                <s>Tí er neyðugt at fáa eina leiðsluskipan at virka, so at aðrir kunnu stuðla.</s>
                <s>Arbeitt verður við at Fiskiveiðieftirlitið skal hava hesa leiðslu, tó at neyðugt er at meta um støðuna í hvørjum einstøkum føri.</s>
              </p>
              <p>
                <s>Skipað er ein tyrlutilbúgving á høgum altjóða stigi.</s>
                <s>Keypt er ein nýggja tyrla við nýmótans leiti- og bjargingarútgerð, ið røkkur allar partar av føroyskum sjóøki viðvíkjandi leiting, bjarging og sjúkraflutningi.</s>
                <s>Fyrireikað verður ein skipan við læknum, ið kunnu fara út við tyrlunum, samstundis sum farið er undir at útbúgva serligar bjargarar, ið skulu kunna hjálpa løstaðum fólki og kunnu samstarva við læknar.</s>
                <s>Alt árið verða tvær tyrlur tøkar til hesa tænastuna.</s>
              </p>
              <p>
                <s>Bjarging og samskipanin á landi er umfatandi.</s>
                <s>Partarnir og myndugleikarnir eru nógvir.</s>
                <s>Sambært lóg hevur løgreglan samskipandi uppgávurnar.</s>
                <s>Verkætlanin arbeiðir við eini loysn, har øll bjargingarfeløg, sløkkilið, løgregla og bjargingarfeløg verða skipað eftir somu skipan.</s>
              </p>
              <p>
                <s>Ein týðandi partur av føroysku bjargingarskipanini eru sjúkraliðini, ið eru skipað við fólki frá heilsuverkinum og bjargingarfeløgunum í sýsluni.</s>
                <s>Eitt umfatandi skeiðvirksemi hevur verið í fleiri sýslum.</s>
                <s>Skeiðvirksemið er lokið í Vága, Sandoyar og Eysturoyar sýslum.</s>
                <s>Eftir eru Streymoyar, Suðuroyar og Norðoyggja sýslur, har skeiðini væntandi verða hildin í ár.</s>
                <s>Sjúkraliðini kring landið verða væntandi virkin í ár, meðan aðrir partar í tilbúgvingini kring landið væntandi ikki verða klárir fyrr enn næsta ár.</s>
              </p>
              <p>
                <s>Fleiri venjingar hava eisini verið saman við frálandavinnuni.</s>
                <s>Hesar venjingar hava sýnt stóra framgongd innan alt tað føroyska tilbúgvingarøkið.</s>
                <s>Føroyar eru sostatt tilbúnar at taka ímóti frálandavinnuni.</s>
              </p>
            </div>
            <div>
              <head rend="bold">Sjóvinnumál</head>
              <p>
                <s>Til tess at lúka IMO krøv um betri eftirlit við handils- og fiskiskipum eru broytingarnar í manningarlógini og tilhoyrandi fyriskipanum framdar.</s>
                <s>Nýggjar reglur um vaktarhald á skipum og um serlig útbúgvingarkrøv hjá teimum, ið sigla við ferðamannaskipum, eru settar í gildi.</s>
                <s>Skipanin um trygdarskeið fyri sjómenn gongur eftir ætlan, og nógv virksemið er á trygdarmiðstøðini í Klaksvík.</s>
              </p>
              <p>
                <s>Vaksandi áhugi er fyri FAS-skipanini og at skráseta útlendsk skip undir føroyskum flaggi til eitt nú frálandavinnuna.</s>
                <s>Skipanin kann gerast uppaftur betri við at broyta ávísar skipanir.</s>
              </p>
              <p>
                <s>Landsstýrið hevur sett sær sum mál at yvirtaka skipaeftirlit, vitaverk, veðurtænastu og uppmerking.</s>
                <s>Síðani avtaluna millum landsstýrið og donsku stjórnina um yvirtøkuna av skipaeftirlitinum eru neyðugar fyrireikingar gjørdar til tess at náa hesum máli.</s>
                <s>Málið varð eisini viðgjørt í løgtinginum seinastu tingsetu, og fyrireikandi fundur var í danska vinnumálaráðnum í mai um yvirtøkuna av skipaeftirlitinum.</s>
                <s>Har varð avtalað at seta ein arbeiðsbólk, og at yvirtøkan verður framd innan januar 2002.</s>
              </p>
            </div>
          </div>
          <div>
            <head rend="bold">Vinnumál</head>
          </div>
          <div>
            <head rend="bold">Oljumál</head>
          </div>
          <div>
            <head rend="bold">Náttúru- og umhvørvismál</head>
          </div>
          <div>
            <head rend="bold">Almanna- og heilsumál</head>
          </div>
          <div>
            <head rend="bold">Undirvísingar- og mentamál</head>
          </div>
        </div>
        <div type="chapter">
          <head>Partur III</head>
          <!-- omitted! -->
        </div>
      </div>
    </body>
  </text>
</TEI>