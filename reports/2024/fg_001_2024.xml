<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>FG-001/2024: Ólavsøkufrágreiðing løgmans 2024</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-11-10"/>
      </publicationStmt>
      <notesStmt>
        <note/>
      </notesStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Aksel Vilhelmson Johannesen</persName>
            <roleName>løgmaður</roleName>
          </author>
          <ref target="https://www.logting.fo/documents/62213"/>
          <note type="source_format">PDF document, machine-readable text</note>
          <date when="2024-07-29">29. juli 2024</date>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <pb n="1"/>
      <div type="report">
        <pb n="3"/>
        <div type="chapter">
          <head>Partur I</head>
          <div>
            <head rend="bold">Framløga løgmans</head>
            <pb n="5"/>
            <div>
              <p>
                <s xml:id="ozq3ihmzfv">Frú forkvinna!</s>
              </p>
              <p>
                <quote>
                  <seg>»<s xml:id="xacmzdi3y6">Nøkur orð eru myrk og seta dimm spor.</s></seg>
                  <s xml:id="zctrlz4246">Onnur eru ljós og kasta ongan skugga.</s>
                  <seg>Eg vóni teimum góðan túr og blomstrandi avkom«</seg>
                </quote>
                <lb/>
                <s xml:id="jqerpkbfyk">Hesa yrkingina eftir Róa Patursson við lagi eftir Bjarna Restorff, sála, hoyrdu vit stóra ólavsøkukórið syngja her á Tinghúsvøllinum fyri løtu síðan.</s>
              </p>
              <p>
                <s xml:id="p57vfa5as3">Og ólavsøkukórið er í grundini ein áhugaverd mekanisma.</s>
                <s xml:id="rtzf7ende3">Sangarar savnast úr øllum landinum við ymsum røddum og førleikum.</s>
                <s xml:id="dfqxo3pb6n">Men tey sameinast í sanginum.</s>
              </p>
              <p>
                <s xml:id="k27khjwgqn">Eingin kann einsamallur taka sær æruna av úrslitinum.</s>
                <s xml:id="ruws6t3w7t">Eingin hoyrist burturúr – og tí hoyrast øll.</s>
              </p>
              <p>
                <s xml:id="frjqrdcvug">Hóast tey fyri vist eru ósamd um nógv uttan fyri sangin, so gera øll kortini sítt til at fáa breiða samstarvið at rigga.</s>
              </p>
              <p>
                <s xml:id="nrfixpdpaj">Onkuntíð havi eg samanborið sangin her uttanfyri – við politikkin her innanfyri.</s>
              </p>
              <p>
                <seg>***</seg>
              </p>
            </div>
            <div>
              <p>
                <s xml:id="uvclahhfas">Stundum verður sagt, at í Føroyum eru vit bara samd um at vera ósamd – og mangan eru vit eisini rúkandi ósamd.</s>
                <s xml:id="yksh5makpt">Tað hava vit bæði rætt og pláss til.</s>
              </p>
              <p>
                <s xml:id="mps4v2bavo">Úteftir kann tað helst tykjast, sum vit eru longri frá hvør øðrum, enn vit veruliga eru.</s>
                <s xml:id="my4s6i4xtc">Tí heldur enn at leggja dent á stóru linjurnar, vit eru samd um, leggja vit dent á smálutirnar, vit eru ósamd um.</s>
                <s xml:id="db75gjhvci">Tí tað fær rúmd í miðlunum.</s>
                <s xml:id="n5f3loqw2u">Tí tað gagnar politiskt.</s>
                <s xml:id="dcarck2prp">Tí tað profilerar.</s>
              </p>
              <p>
                <s xml:id="belueuq2ex">Hetta hevur leingi verið galdandi – og eg skal heldur ikki siga meg frían fyri tað.</s>
              </p>
              <p>
                <s xml:id="m3ytvhelwx">Men – fyri at nýta myndina hjá Róa Paturssyni – so setur hetta dimm spor á politikkin.</s>
              </p>
              <p>
                <s xml:id="qejaauoegr">Tíbetur hoyrast nú nýggir tónar.</s>
                <s xml:id="rt2sfni4j7">Hetta seinasta árið hava vit fingið nógvar breiðar semjur.</s>
                <s xml:id="dip2o5cdtl">Hesum eiga allir flokkar æruna av.</s>
              </p>
              <pb n="6"/>
              <p>
                <s xml:id="o4mkcsj5od">Eg kann nevna semjur um burðardygga ferðavinnu, tøkugjøld í alivinnuni, trygdarpolitikk, arktiskan politikk, broytingar í barsilsskipanini og at skerja ríkisveitingina.</s>
                <s xml:id="b3wbtdtmjz">Vit vóru á einum máli um at yvirtaka farsóttarøkið, vitaverkið og sjórættin.</s>
              </p>
              <p>
                <s xml:id="mkjiydchtk">Tað gleðir meg.</s>
                <s xml:id="vkwt3k3xov">Tí tíðirnar krevja, at vit leggja okkum nógv meira eftir breiðum semjum.</s>
                <s xml:id="hjb4sm7hci">At vit skapa støðufesti og tryggleika.</s>
                <s xml:id="tiizno7uxf">At vit gera avtalur, sum vara.</s>
              </p>
            </div>
            <div>
              <p>
                <s xml:id="ewwlqjm5ox">Tí frú forkvinna!</s>
              </p>
              <p>
                <s xml:id="p22q2wdyuz">Í mong ár hevur okkara partur av heiminum verið støðufastur – við fáum vandum.</s>
                <s xml:id="w4i77odmcv">Men nú síggja vit broytingarnar.</s>
                <s xml:id="wb4gbtw73w">Vit síggja álvaran.</s>
                <s xml:id="feoeoeully">Vit síggja lond, sum klovna.</s>
                <s xml:id="pswitjhdzt">Sum snara móti ekstremismu bæði vinstrumegin og høgrumegin.</s>
              </p>
              <p>
                <s xml:id="ydzpsabdsw">Tað má ikki henda her.</s>
                <s xml:id="v3c3oavmu3">Okkum tørvar støðufesti.</s>
                <s xml:id="jxluw6utel">Vit mugu tí finna ein nógv týðiligari felags grundtóna, sum heldur fram í tíðina.</s>
              </p>
              <p>
                <s xml:id="gl2ycsuwfv">Vit bjóða tí øllum flokkum til borðið.</s>
                <s xml:id="m4uwtwcnlz">Vit eru til reiðar at førka okkum.</s>
                <s xml:id="typutmhblv">Hóast ósemjurnar mangan hava verið stórar, krevur tíðin, at gjáirnar smalka aftur.</s>
                <s xml:id="omzfv24jk6">Og hóast vit hvørki kunnu ella skulu semjast um alt, so mugu vit semjast um sumt.</s>
              </p>
              <p>
                <s xml:id="tthczyx6ch">Tíðin er farin frá blokkpolitikki, tí summi mál eru ov stór til flokspolitiska togtogan.</s>
                <s xml:id="dtojjsk67t">Ov breið til einstaklingaprofilering.</s>
                <s xml:id="apgo3wy6jq">Vit mugu vera meiri sum ólavsøkukórið, ið stendur sum ein, tá ið um ræður.</s>
                <s xml:id="sx656utqax">Fleirraddað, men samfelt.</s>
              </p>
              <p>
                <s xml:id="anudqoyx7c">Tað krevur nakað av okkum øllum.</s>
                <s xml:id="gg6rosmcmz">Men eg eri bjartskygdur um, at vit fara at finna fleiri breiðar semjur.</s>
              </p>
              <p>
                <s xml:id="ul2vo7gcks">Eitt nú um: langtíðarhaldførið, bústaðarmarknaðin, uttanríkispolitiska virkisførið, útlendingaøkið og hvussu vit knýta Suðuroynna upp í restina av landinum.</s>
              </p>
              <p>
                <s xml:id="orubt7yrrj">Tað týdningarmesta eru breiðar semjur um langtíðarhaldførið og vælferðina hjá børnunum.</s>
              </p>
              <p>
                <s xml:id="uofmarw5yv">Hóast búskapurin hevur tað gott, og Føroyar ikki eru serliga skuldarbundnar, er landskassin ikki langtíðarhaldførur.</s>
                <s xml:id="l3hhcngq65">Tað er álvarsamt.</s>
              </p>
              <p>
                <s xml:id="qh6p574qcn">Ein orsøk er, at tað lutfalsliga verða færri, sum arbeiða – og fleiri, sum ikki arbeiða.</s>
              </p>
              <pb n="7"/>
              <p>
                <s xml:id="grvddjuo2f">Tíbetur liva vit longur.</s>
                <s xml:id="auod7kvjm7">Men tíverri fáa vit færri børn.</s>
              </p>
              <p>
                <s xml:id="snmquf4rt7">Samfelagið má laga seg eftir broyttu fortreytunum.</s>
                <s xml:id="yxsbkc5mfj">Men tað hava vit – skiftandi landsstýri seinnu árini – gjørt ov lítið við.</s>
              </p>
              <p>
                <s xml:id="enz7drglu4">At tryggja langtíðarhaldførið krevur langtíðarloysnir.</s>
                <s xml:id="cdx4zzgpsg">Langtíðarloysnir krevja langtíðarsemjur.</s>
                <s xml:id="rkr3j3v6bb">Tí mugu allir flokkar loysa hesa avbjóðing í felag.</s>
                <s xml:id="v4lmlxz2cv">Og vit mugu gera tað nú.</s>
              </p>
              <p>
                <s xml:id="dvorovvorw">Saman við landsstýriskvinnuni í fíggjarmálum havi eg kallað allar flokkar inn eftir ólavsøku.</s>
                <s xml:id="sm4f2upxdv">Vit mugu gera skipanir, sum draga – og gera Føroyar kappingarførar um fólkið.</s>
                <s xml:id="nntumu6a6q">Vit mugu finna semju um eitt fíggjarpolitiskt regluverk, sum avmarkar, hvussu nógvar pengar vit politikarar kunnu brúka, og tryggjar, at alt, vit gera, er fíggjað.</s>
                <s xml:id="qoxbq3yj5g">Vit mugu reka almenna geiran bíligari og munabetur.</s>
              </p>
              <p>
                <seg>***</seg>
              </p>
            </div>
            <div>
              <p>
                <s xml:id="bnuoplpeap">Frú forkvinna!</s>
              </p>
              <p>
                <s xml:id="c337cq55va">Á middegi í gjár var Trappan í Vágsbotni full av syngjandi børnum.</s>
                <s xml:id="lwsge6phkr">Tá høvdu okkara smæstu sína egnu ólavsøkusangløtu.</s>
              </p>
              <p>
                <s xml:id="ebi65daark">Tað var ein lívsjáttandi løta.</s>
                <s xml:id="gowdqfqsyh">So látandi løtt.</s>
              </p>
              <p>
                <s xml:id="wsjnwzkh7w">Men byrðan, sum hesi smáu snýðini hava í væntu, verður tung, um vit lata standa til.</s>
              </p>
              <p>
                <s xml:id="huzitoqewq">Tí tá ið vit tosa um haldførið, ja, so tosa vit júst um børnini.</s>
                <s xml:id="bxjr7d3puw">Vit tosa um tíðina, tá ið vit sleppa, og tey taka við.</s>
                <s xml:id="akmicl2apn">Og tað er eisini fyri børnini, at vit mugu hyggja at pensjónsaldrinum.</s>
              </p>
              <p>
                <s xml:id="knnugtblsk">Tey, sum eru ella skjótt verða pensjónistar, fara ikki at merkja broytingarnar.</s>
                <s xml:id="ur3q4a2l2l">Tað snýr seg einans um okkum, sum enn hava fleiri ár eftir á arbeiðsmarknaðinum.</s>
              </p>
              <p>
                <s xml:id="ngfm5zu3hv">Eru vit ikki øll samd um, at tey, sum orka, skulu kunna arbeiða longur?</s>
                <s xml:id="d4of7nq7oi">Og at tey, sum ikki orka, skulu kunna takka fyri seg?</s>
              </p>
              <p>
                <s xml:id="e5lizc5mct">Vit eru jú samd um grundtónarnar.</s>
              </p>
              <p>
                <s xml:id="ytqccsc5qg">Øðrumegin skulu vit tryggja skjótt vaksandi eldra ættarliðinum góð livikor.</s>
                <s xml:id="gdexoxm6me">Samstundis skulu vit tryggja yngra ættarliðið.</s>
              </p>
              <pb n="8"/>
              <p>
                <s xml:id="ys7lbr7ain">Í vár atkvøddi Tingið fyri at avtaka marglætispensjónina hjá løgtingsfólki, so okkara pensjónsaldur nú er tann sami sum hjá øllum øðrum.</s>
                <s xml:id="jswfo5q76f">Eisini verða nýggir aðalstjórar settir eftir nýggjum treytum og hava nú somu pensjónsviðurskifti og sama pensjónsaldur sum øll onnur.</s>
              </p>
              <p>
                <s xml:id="e47xpxmbfd">Og nú mugu vit so halda fram við arbeiðinum.</s>
                <s xml:id="bdpt57tu62">Allir flokkar á Løgtingið eru bodnir við, so vit kunnu finna varandi loysnir.</s>
              </p>
              <p>
                <seg>***</seg>
              </p>
            </div>
            <div>
              <p>
                <s xml:id="ez2r2q32up">Frú forkvinna!</s>
              </p>
              <p>
                <s xml:id="sbc4yj4d6o">Í kvøld savnast stórur partur av føroyingum til midnáttarsangin – har ólavsøkukórið júst hevur sungið.</s>
              </p>
              <p>
                <s xml:id="cvdmajl6tj">Og um vit í kvøld royndu at finna semjur millum allar syngjandi føroyingarnar á Vaglinum, so vænti eg, at tað hevði eydnast.</s>
              </p>
              <p>
                <s xml:id="xqixqwojqq">Tí tá ið vit tosa um haldføri, snýr tað seg fyrst og fremst um menniskju.</s>
              </p>
              <p>
                <s xml:id="d55rzd3lho">Eru vit ikki øll samd um, at hjálp skal veitast teimum, ið tørva?</s>
                <s xml:id="gbewtqq6ro">At sjúk skulu fáa viðgerð?</s>
                <s xml:id="vv3bemlat5">At her skal vera gott og trygt hjá børnum?</s>
                <s xml:id="flanb43xjq">Og at øll skulu hava tak yvir høvdið?</s>
              </p>
              <p>
                <s xml:id="sbmbsshopz">Eru vit ikki øll samd um, at politiska skipanin í stórum og smáum skal lætta um gerandisdagin?</s>
              </p>
              <p>
                <s xml:id="yksmlr3ybv">Vit vita jú, at gerandisdagurin hevur verið trýstur.</s>
              </p>
              <p>
                <s xml:id="hbdjrc35zn">Tí hava vit umskipað skattin, so lág- og miðallønt rinda minni av síðst vunnu krónu.</s>
              </p>
              <p>
                <s xml:id="h5iw5eadl7">Vit hava latið helvtina av skattalættanum – restin kemur komandi ár.</s>
                <s xml:id="rf7vv43xjx">Tey flestu fara tá at rinda millum 7.000 og 13.000 kr. minni í landsskatti árliga samanborið við í fjør.</s>
              </p>
              <p>
                <s xml:id="qrxfy33spy">Hetta lættir um gerandisdagin.</s>
              </p>
              <p>
                <s xml:id="pphyl6zrs4">Og lágløntu starvsfólkini á eldra-, dagstovna- og almannaøkinum hava fingið eitt søguligt lønarlyft – eins og verkafólk á privata arbeiðsmarknaðinum.</s>
              </p>
              <p>
                <s xml:id="lvt3vuwmcr">Hetta lættir um gerandisdagin.</s>
              </p>
              <pb n="9"/>
              <p>
                <s xml:id="qgdk3jlqrz">Í breiðari semju hevur løgtingið hækkað útgjaldið í barsilsskipanini til 30.000 krónur.</s>
                <s xml:id="pau5j4kjl7">Barsilspeningurin kemur nú á kontu fyri mánaðarskifti.</s>
                <s xml:id="gpd5p6rmzs">Í heyst fáa foreldur størri frælsi at býta barsilstíðina, og foreldur, sum fáa ov tíðliga fødd børn, tvíburar ella fleirburar fáa longri barnsburðarfarloyvi.</s>
                <s xml:id="f7umroagjk">Ætlanin er eisini at tryggja eitt minstaútgjald úr skipanini.</s>
              </p>
              <p>
                <s xml:id="ypqbw3wthc">Hetta lættir um gerandisdagin.</s>
              </p>
              <p>
                <s xml:id="mvogg2lvhf">Nógv smærri mál eru eisini framd.</s>
                <s xml:id="nlz2ez7cn5">Pantskipanin til fløskur kemur loksins.</s>
                <s xml:id="fqodwzzhrs">Vit fáa príseftirlit.</s>
                <s xml:id="ebxkse6ufy">Vit fáa nú bíleggingarskipan til øll strandfararskip.</s>
                <s xml:id="hstihugbfu">Automat til heilivág er sett upp.</s>
                <s xml:id="r53cfjzsjk">Og apotek letur upp í Vágum.</s>
              </p>
              <p>
                <s xml:id="gggztt542m">Hetta lættir um gerandisdagin.</s>
              </p>
              <p>
                <s xml:id="fi4ojqa3t5">Landsstýrið arbeiðir eisini við at finna fígging, so vit kunnu lækka ella strika mvg á til dømis breyði, mjólk, frukt og grønmeti.</s>
              </p>
              <p>
                <s xml:id="h5kc3z5vj7">Hetta fer at lætta um gerandisdagin.</s>
              </p>
              <p>
                <s xml:id="g2yez7qftl">Saman við pørtunum á arbeiðsmarknaðinum hevur landsstýrið arbeitt við at stytta arbeiðsvikuna.</s>
                <s xml:id="dyvysdgipn">Órógv á arbeiðsmarknaðinum hevur ávirkað arbeiðið, men vit halda nú fram.</s>
              </p>
              <p>
                <s xml:id="b7eqnj73p3">Eisini hetta fer at lætta um gerandisdagin.</s>
              </p>
              <p>
                <seg>***</seg>
              </p>
            </div>
            <div>
              <p>
                <s xml:id="qeprbrvji7">Frú forkvinna!</s>
              </p>
              <p>
                <s xml:id="bscmtuj7gq">Hjá summum eru tað viðurskifti, ið vit onnur taka fyri givið, ið tyngja gerandisdagin mest – tí tey stríðast við brek ella sjúku.</s>
                <s xml:id="ahzz6pvubz">Tíbetur er full semja millum føroyingar: at hesi skulu hava hjálp.</s>
              </p>
              <p>
                <s xml:id="xkro6zcefz">Og nógvir ljósir tónar eru.</s>
                <s xml:id="tukv3ghsfa">Til dømis fáa foreldur at børnum við menningartarni og likamligum breki námsfrøðiliga ráðgeving.</s>
                <s xml:id="idyuzpydka">Børn við breki fara nú at rúmast í fosturforeldraskipanini.</s>
                <s xml:id="aw7zyuvlyf">Og Barnahúsið – fyri børn, ið hava verið fyri kynsligum ágangi og harðskapi – hevur fingið betri umstøður.</s>
              </p>
              <pb n="10"/>
              <p>
                <s xml:id="x4ryuugxjp">Og hjá teimum sjúku verður lættari at fáa hjálp, nú vit fáa fleiri læknar.</s>
                <s xml:id="m27mehqqaa">Kommunulæknaviðtalurnar eru øktar úr 34 upp í 37.</s>
                <s xml:id="c6vwciklxv">Talið á útbúgvingarlæknum setur met í ár, og nýggja serlæknaætlanin fer at skapa munandi betri starvsmøguleikar.</s>
              </p>
              <p>
                <s xml:id="tjvymak3li">Gongd er eisini á krabbameinsætlanini.</s>
                <s xml:id="szplnzultb">Arbeiðið við screeningseind og ávísingar- og útgreiningarskipan er byrjað, og serlæknar eru settir á palliativa økið.</s>
                <s xml:id="ygyb7i6qhl">Næsta stigið verður tarmscreening í Føroyum.</s>
              </p>
              <p>
                <s xml:id="quowtknmvz">Og øll skulu fáa eins góða atgongd til viðgerð.</s>
                <s xml:id="vosrzprphb">Tí arbeiða vit við at flyta heilsutænastur út til nærumhvørvini.</s>
                <s xml:id="ahsohixswy">Tí hava vit styrkt læknavaktina, so sálarliga sjúk fáa somu bráðneyðugu hjálp sum likamliga sjúk.</s>
                <s xml:id="u2uwufot6p">Og tí var breið semja um at veita dialysu á Suðuroyar sjúkrahúsi.</s>
              </p>
              <p>
                <s xml:id="ua56h7jdmz">Landssjúkrahúsið verður skipað sum universitetssjúkrahús.</s>
                <s xml:id="rhcey4gklt">Fyri sjúklingin merkir tað betri viðgerð, tí vitanin verður størri – eitt nú um serføroyskar sjúkur.</s>
                <s xml:id="f6bebsxspt">Og fyri heilsuverkið merkir tað betri umstøður at granska og útbúgva heilsustarvsfólk.</s>
                <s xml:id="cguwurque4">Hetta fer at økja um áhugan hjá heilsustarvsfólki at starvast her.</s>
              </p>
              <p>
                <seg>***</seg>
              </p>
            </div>
            <div>
              <p>
                <s xml:id="bqhopi2w6b">Frú forkvinna!</s>
              </p>
              <p>
                <s xml:id="tw3dqpfej2">Vit búgva ikki í Føroyum orsakað av veðrinum.</s>
                <s xml:id="r7o3qrvl4g">Vit búgva her, tí tað er trygt.</s>
                <s xml:id="qm25lcqbr4">Tí samanhangsmegin er stór.</s>
                <s xml:id="kfpsu7kjfs">Tí hetta er heimsins besta stað hjá børnum.</s>
                <s xml:id="ecix42znnz">Góðar skipanir til børn kunnu eisini eggja fólki til at koma heim aftur – og bøta um haldførið.</s>
              </p>
              <p>
                <s xml:id="gddg3e7aoj">Tí er avgerandi, at vit halda fast um tryggleikan, trivnaðin og sterka tilknýtið.</s>
              </p>
              <p>
                <s xml:id="nqr2uq7hyd">Dagstovna- og skúlaøkið verða raðfest.</s>
                <s xml:id="nhveu6nsoa">Dagstovnalógin skal endurskoðast, og tilmælini um at broyta fólkaskúlalógina verða nú sett í gildi.</s>
                <s xml:id="rb7oza7ww4">Frá komandi skúlaári verða í mesta lagi 22 næmingar í 1. flokki.</s>
                <s xml:id="ofnakfcxvy">Vit arbeiða við tvílæraraskipan, at fækka undirvísingartímarnar og broyta tíma- og lærugreinabýti.</s>
                <s xml:id="hs5u63fd26">Væntandi verður tað lagt fyri tingið í komandi tingsetu.</s>
              </p>
              <p>
                <s xml:id="c7abt6y766">Og tað verður eitt stórt framstig, um vit fáa fartelefonirnar úr fólkaskúlunum.</s>
                <s xml:id="wz2pitbhgm">Hóast skíggjar eru hentir, er tað væl prógvað, at teir minka um evnini at hugsavna seg, tilknýtið til onnur og sálarheilsuna.</s>
                <s xml:id="iwno4iq2rp">Alt tað, sum vit vilja menna í skúlanum.</s>
              </p>
              <p>
                <s xml:id="n3j32ba6x2">Øll skúlastýri orða í løtuni reglur um telefonnýtslu í skúlanum.</s>
              </p>
              <pb n="11"/>
              <p>
                <seg>***</seg>
              </p>
            </div>
            <div>
              <p>
                <s xml:id="hdpn7ko4kr">Frú forkvinna!</s>
              </p>
              <p>
                <s xml:id="kgmqbue2xs">“Summi orð eru ljós og kasta ongan skugga.</s>
                <s xml:id="qijvgt2hfk">Eg vóni teimum góðan túr og blomstrandi avkom” sang ólavsøkukórið fyri løtu síðani.</s>
              </p>
              <p>
                <s xml:id="tq7wycyvyd">Fyri flestu okkara er orðið “heim” eitt slíkt ljóst orð við blomstrandi avkomi.</s>
              </p>
              <p>
                <s xml:id="obobtim24r">Men ikki fyri øll.</s>
                <s xml:id="lzzqr344fm">Tí okkum manglar bústaðir.</s>
              </p>
              <p>
                <s xml:id="g34fhjqysh">Tí endurskoðar landsstýrið bústaðarpolitikk landsins, so vit kunnu økja um útboðið av bústøðum, samstundis sum vit tryggja sosialt rættvísi á bústaðarmarknaðinum.</s>
              </p>
              <p>
                <s xml:id="bfalv2p5za">Tilflytingin seinastu árini hevur verið stór.</s>
                <s xml:id="iza32azz3l">Bústaðarmynstrið er eisini broytt, og meiri enn fjórði hvør føroyingur býr nú einsamallur.</s>
                <s xml:id="qlanxnx6h3">Tí tørvar okkum lutfalsliga fleiri bústaðir fyri at nøkta tørvin.</s>
                <s xml:id="koxn2e47ip">Fáa fólk einki at búgva í, kunnu tey ikki velja Føroyar.</s>
              </p>
              <p>
                <s xml:id="sfzqxlf6hv">Tí varð lógin um Húsalángrunnin broytt í vár.</s>
                <s xml:id="qodtgxbfhd">Nú kunnu kommunur stovna almannagagnlig bústaðarfeløg saman við Bústøðum.</s>
                <s xml:id="sdlo2vojmq">Endamálið er at byggja gott og bíligt.</s>
                <s xml:id="n7bf6zrydp">Endamálið er ikki at fáa stórt avkast.</s>
              </p>
              <p>
                <s xml:id="owm6qoq6ie">Vit hava seinastu árini sæð, at hús og íbúðir verða keypt at leiga út til ferðafólk.</s>
                <s xml:id="budokw53l4">Hetta ger tað truplari hjá familjum at finna eitt heim.</s>
                <s xml:id="iugqvtypvw">Tí fer Landsstýrið at leggja tvey lógaruppskot fyri Løgtingið í heyst.</s>
              </p>
              <p>
                <s xml:id="vdzl4gdxua">Annað uppskotið loyvir kommunum at taka gjald fyri tænastuveitingar til tóm hús, frá húsaeigarum, sum ikki búgva í kommununi.</s>
                <s xml:id="axg55x6dhe">Hitt uppskotið loyvir kommunum at áleggja bústaðarskyldu á nýggjar útstykkingar.</s>
              </p>
              <p>
                <s xml:id="efhlczrxsa">Og hjá teimum, sum hava serligan tørv, er hend ein rúgva.</s>
              </p>
              <p>
                <s xml:id="mr2gpz7ltx">Á Argjum flyta fólk við menningartarni inn í nýggjar íbúðir fyrsta dagin.</s>
                <s xml:id="x5bbdlofqg">Heim, umlætting og frítíðartilboð til børn og ung við autismu er eisini liðugt – og tey eru flutt inn.</s>
                <s xml:id="qsjadykrzm">Í Havn eru fólk við menningartarni og fólk við sálarligum avbjóðingum flutt inn í nýggjar íbúðir.</s>
                <s xml:id="ektcdx575f">Í løtuni eru tvær nýggjar byggiverkætlanir í gongd.</s>
                <s xml:id="rynreyio6k">Onnur í Havn til vaksin við autismu, hin í Vágum til fólk við sálarligum og sosialum avbjóðingum.</s>
              </p>
              <pb n="12"/>
              <p>
                <s xml:id="ckcmkav3s5">Hjá hesum gott 80 fólkunum, sum nú fáa egið heim – og hjá foreldrunum, sum loksins kunnu sleppa endanum – merkir hetta ófatiliga nógv.</s>
              </p>
              <p>
                <s xml:id="i2wcqdokly">Kortini veit eg, at bíðilistarnir framvegis eru langir.</s>
                <s xml:id="v3t7tm7lzf">Tí mugu allir flokkar semjast um eina langtíðarætlan um at keypa grundstykki og byggja vardar bústaðir og verkstøð.</s>
                <s xml:id="ghx2fnfpy3">Ætlanin er at byggja 10–12 nýggjar stovnar kring landið næstu 10 árini.</s>
              </p>
              <p>
                <s xml:id="idzhrj7mnh">Men ein nøktandi bústaðarpolitikkur snýr seg eisini um at tryggja bústaðir kring alt landið.</s>
                <s xml:id="kdeviftjoc">Og tað er sigandi, at einki sethús er í gerð í Suðuroynni.</s>
              </p>
              <p>
                <s xml:id="lh7f44rnzb">Hóast fólkatalið veksur í Føroyum, minkar tað í Suðuroynni.</s>
                <s xml:id="le7fkfha2a">Miðalinntøkan er lægst í Suðuroynni – og arbeiðsloysið størst.</s>
                <s xml:id="egapxe4zdy">Fyri at venda gongdini mugu vit knýta Suðuroynna í meginøkið.</s>
              </p>
              <p>
                <s xml:id="izetqj7wmm">Eg havi góðar vónir um breiða semju, tá ið vit leggja uppskot um fast samband millum Suðuroynna og Sandoynna fyri Tingið í heyst.</s>
              </p>
              <p>
                <seg>***</seg>
              </p>
            </div>
            <div>
              <p>
                <s xml:id="dqi5ro6zss">Frú forkvinna!</s>
              </p>
              <p>
                <s xml:id="p6fepg7bzm">Ímillum fólkini á Vaglinum í kvøld verða helst fleiri, sum ikki duga at syngja okkara kendu slagarar.</s>
                <s xml:id="mqbtzg6z3l">Sum ikki kenna løgini.</s>
                <s xml:id="y4iz34cqiw">Sum ikki skilja tekstin.</s>
              </p>
              <p>
                <s xml:id="nciwvnryvt">Tað merkist í gerandisdegnum, at vit ikki longur eru eitt eintáttað land.</s>
                <s xml:id="vq4ut4vnmd">Í Føroyum búgva nú fólk úr 134 ymsum londum.</s>
                <s xml:id="o46fugqxs7">Fólkini, sum ikki eru úr Norðurlondum, eru nú um 2000.</s>
              </p>
              <p>
                <s xml:id="qow6rleqy2">Javnan taka truplar støður seg upp, tá ið mentanarmunirnir eru stórir, tá ið útlendingar einki tilknýti hava til land og fólk – og vantandi málsligir førleikar gera samskiftið trupult.</s>
              </p>
              <p>
                <s xml:id="vj4pxggoeg">Okkara viðbrekna samfelag má ikki skeiklast, men vit eru nú á markinum til, hvat vit kunnu lofta.</s>
                <s xml:id="zs4otc6ltr">Tí mugu vit tátta í.</s>
                <s xml:id="xtdor6fqlk">Stóra tilflytingin seinastu árini tyngir okkara skipanir – serliga dagstovnar og skúlar.</s>
              </p>
              <p>
                <s xml:id="yslqxplqph">Eg veit, at hetta kann elva til ótryggleika millum føroyingar.</s>
                <s xml:id="dctrmk6u6n">Tilflytingin má tí stýrast neyvt.</s>
                <s xml:id="bdtjnb4ys3">Vit síggja jú avleiðingarnar av miseydnaðari integratión nógvastaðni í Evropa.</s>
              </p>
              <pb n="13"/>
              <p>
                <s xml:id="rbwtz7hwek">Tey, sum koma higar at arbeiða, nøkta ein stóran tørv.</s>
                <s xml:id="mdp7r6t2xl">Vit skulu taka okkum væl av teimum og tryggja teimum góðar arbeiðs- og liviumstøður.</s>
              </p>
              <p>
                <s xml:id="pyhffmoyzt">Men vit kunnu ikki taka ímóti fleiri, enn vit megna at integrera.</s>
              </p>
              <p>
                <s xml:id="amxmt7lnlp">Vit skulu hava skipanir, sum tryggja vinnuni atgongd til neyðuga arbeiðsmegi.</s>
                <s xml:id="so55773cyo">Men sum politikarar mugu vit sanniliga eisini taka atlit til samanhangsmegina í samfelagnum.</s>
                <s xml:id="nbm7czs5tk">Gera vit ikki tað, missa vit meira fyri minni.</s>
              </p>
              <p>
                <s xml:id="jetn7sk47t">Serliga arbeiðsloyvini ígjøgnum fast-track fingu útlendingarnar at verða munandi fleiri.</s>
                <s xml:id="hp66d35sm5">Men kravið um, at tey, ið vilja hava familju sína higar, sjálv skulu megna at forsyrgja henni, fer væntandi at tálma tilflytingini.</s>
              </p>
              <p>
                <s xml:id="wpnf4sw3fk">Vit eru farin at dagføra útlendingalógina, sum er meiri enn 20 ára gomul.</s>
              </p>
              <p>
                <s xml:id="pj7jtvfyx3">Og integratiónslógin er um at vera klár.</s>
                <s xml:id="vux72cemwf">Endamálið er at fáa fólk væl inn í føroyska samfelagið bæði málsliga og mentanarliga.</s>
                <s xml:id="wtz66bg4ao">Tey skulu vita, hvørji rættindi tey hava, og hvat vit vænta av teimum.</s>
              </p>
              <p>
                <s xml:id="igvsgfcnpr">Útlendingar skulu vera vælkomnir.</s>
                <s xml:id="eu64hixv4s">Men tað mugu ikki koma fleiri, enn vit megna at integrera.</s>
                <s xml:id="fxk24aovxt">Vit mugu finna loysnir, so vit kunnu liva saman í samljóði og tryggleika.</s>
              </p>
              <p>
                <seg>***</seg>
              </p>
            </div>
            <div>
              <p>
                <s xml:id="avwycxr4b3">Frú forkvinna!</s>
              </p>
              <p>
                <s xml:id="bmreablcef">Eg havi hug at venda aftur til sangløtuna á Trappuni í gjár, tá ið kláru barnarøddirnar úr øllum landinum sungu so hugagóðar.</s>
                <s xml:id="kqsuwofwql">Um trygga barnalívið í Føroyum og vøkru náttúruna.</s>
                <s xml:id="gcbungvq2t">Um blómur, djór, haga og sjógv.</s>
              </p>
              <p>
                <s xml:id="rb3sdfshle">Um alt, tey líta okkum til at ansa væl eftir, til tey gerast vaksin.</s>
              </p>
              <p>
                <s xml:id="wtvuhemeub">Seinastu tíðina er søguliga nógv hent á náttúru- og umhvørvisøkinum fyri at tryggja eftirkomarunum reinari náttúru, betri umhvørvi og minni útlát.</s>
              </p>
              <p>
                <s xml:id="hae7oc7kzg">Í fjør samtyktu vit eina náttúruverndarlóg við breiðum meiriluta.</s>
                <s xml:id="a2ub7nekfo">Fyrsta stigið var at verja Melina og bakkan oman fyri Lónna í Saksun.</s>
                <s xml:id="cmezmugxu2">Eisini skipa vit eina náttúruskráseting og fáa yvirlit yvir ta stóru náttúruvitan, sum er í landinum.</s>
              </p>
              <pb n="14"/>
              <p>
                <s xml:id="sh3nlrsvwq">Burturkastið er eisini tilfeingi, ið vit kunnu nýta aftur, tí skulu vit skilja meira við hús – og í vinnuni.</s>
                <s xml:id="ex3yirliik">Vit mugu flyta okkum frá “keyp-og-blaka-burtur” til endurnýtslu.</s>
              </p>
              <p>
                <s xml:id="umnzb2bu4w">Á orku- og veðurlagsøkinum eru 18 av teimum 25 átøkunum, sum løgtingið hevur samtykt, sett í verk.</s>
                <s xml:id="rwvcxashbt">Úr rúgvuni kunnu nevnast ein orkuráðgeving, at nýggir bygningar ikki skulu hava oljufýring, stuðul til at endurvinna oljufýringar, reglur um fjarhita og útbyggingarætlan fyri varandi orku.</s>
              </p>
              <p>
                <s xml:id="qh3pv5pnam">Og SEV skal nú áseta ymiskar tímaprísir – og soleiðis eggja okkum til at brúka streym, tá ið nógv grøn orka er tøk.</s>
              </p>
              <p>
                <s xml:id="umjrzoopoz">Við eini løgtingslóg vilja vit binda okkum til at minka munandi um útlátið og at fylgja altjóða samtyktum.</s>
              </p>
              <p>
                <s xml:id="z5zwr6fi5d">Eins og við haldførinum snúgva veðurlagsbroytingarnar seg ikki um okkum, sum í dag eru tilkomin, men um børnini.</s>
                <s xml:id="fjnds4226z">Um tað, vit lata teimum, tá ið tey taka við.</s>
                <s xml:id="fknk5huwog">Tað er átrokandi, og vit mugu seta høg krøv.</s>
                <s xml:id="cem4kntsrq">Tað skylda vit syngjandi børnunum á Trappuni.</s>
              </p>
              <p>
                <seg>***</seg>
              </p>
            </div>
            <div>
              <p>
                <s xml:id="mw23xxid37">Og frú forkvinna!</s>
              </p>
              <p>
                <s xml:id="ol6cxhknyw">Vit skulu duga betur at brúka náttúruna á burðardyggan hátt.</s>
                <s xml:id="mh4rdoleqr">At gerast meira sjálvbjargin við matvørum og minni bundin at tí, vit flyta inn.</s>
              </p>
              <p>
                <s xml:id="omy3brrji7">Eisini her vænti eg, at vit kunnu semjast: latið okkum gagnnýta náttúruna og tað, hon kann geva.</s>
                <s xml:id="yvmvaigddj">Latið okkum økja um útboðið av føroyskum matvørum og eggja føroyingum til at eta stuttflutt.</s>
              </p>
              <p>
                <s xml:id="n6fi2zum2n">Vit arbeiða við eini heildarætlan, ið skal menna matvørur og nýggjar matvinnur í Føroyum.</s>
                <s xml:id="otygrz757j">Málið er at framleiða fleiri landbúnaðarvørur, økja um lønsemið og mótstøðuførið í vinnuni og fáa skynsamari lendisbrúk.</s>
              </p>
              <p>
                <s xml:id="hk4yqi6xky">Flyta vit okkum á sjógvin, skulu vit eisini hava skynsaman fiskiskap.</s>
                <s xml:id="t2uedrxwzo">Vit mugu finna breiðar, burðardyggar og varandi semjur tvørtur um landamørk.</s>
              </p>
              <p>
                <s xml:id="vfodjnu3vm">Og tað var bæði ábyrgdarfult og burðardygt, at Føroyar, Noreg og Bretland loksins skrivaðu undir semju um makrelin.</s>
                <s xml:id="jeqjt2bdgi">Seinastu árini hava vit fiskað væl oman fyri tað, sum stovnurin ber.</s>
              </p>
              <pb n="15"/>
              <p>
                <s xml:id="bq26kloxge">Við semjuni sleppa vit at fiska í norskum og bretskum sjógvi.</s>
                <s xml:id="il3fslx4gr">Hetta loyvir okkum at fiska, tá ið virðið er sum mest.</s>
              </p>
              <p>
                <s xml:id="jay35m4xp6">Makrelsemjan birtir vón um, at vit eisini semjast um svartkjaft og norðhavssild.</s>
              </p>
              <p>
                <s xml:id="lsc4mu3qj2">Og vit mugu verja botnfiskastovnin.</s>
                <s xml:id="mb6od36pkl">Tíverri hava stovnarnir verið illa fyri í mong ár.</s>
                <s xml:id="jyzhigjdtd">Tí varð veiðutrýstið tillagað, so fiskiskapurin hjá heimaflotanum verður burðardyggari.</s>
                <s xml:id="nynqqh6ez7">Tað er tó ein glotti, at gróðurin á landgrunninum í ár er metgóður.</s>
              </p>
              <p>
                <s xml:id="chdrlue6s4">Eisini í alivinnuni mugu vit áhaldandi tryggja burðardygd, tí náttúran jú er grundarlagið undir øllum.</s>
              </p>
              <p>
                <s xml:id="i4gtctbw6m">Tá ið ILA herfyri varð staðfest á Vágsfirði, fingu vit eina áminning um, at vit altíð mugu vera á varðhaldi.</s>
                <s xml:id="p5xlnqqicm">Hendingin prógvaði kortini, at yvirvøkan og tilbúgvingin riggaðu, sum tær skuldu.</s>
              </p>
              <p>
                <s xml:id="ni7mzp3jet">Náttúrufortreytirnar eru framúr í Føroyum, og vinnan hevur verið sera dugnalig.</s>
              </p>
              <p>
                <s xml:id="pf4yawbljg">Í mong ár hava yvirskotini verið sera stór.</s>
                <s xml:id="epf7usitno">Tí er rímiligt, at vinnan rindar meiri til vælferðina.</s>
                <s xml:id="gdabogfjce">Fyrr í ár gjørdu samgonguflokkarnir og Sambandsflokkurin eina søguliga langtíðarsemju um tøkugjald og serskatt í alivinnuni.</s>
              </p>
              <p>
                <s xml:id="kv4ttgwvg6">Nú kennir vinnan fortreytirnar nógv ár fram og kann leggja virksemið til rættis.</s>
              </p>
              <p>
                <s xml:id="yuy2qzh4oo">Eisini ferðavinnan kann nú í nógv størri mun leggja virkemið til rættis, tí vit loksins fingu breiða semju um burðardygga ferðavinnu og atgongd til náttúruna.</s>
              </p>
              <p>
                <s xml:id="udmds3bbo4">Skipanin skal nú roynast í verki.</s>
                <s xml:id="rqseilppob">Og hóast ósemjur kunnu stinga seg upp, er nú ein lógarkarmur at virka, samstarva og loysa ósemjurnar eftir.</s>
              </p>
              <p>
                <s xml:id="kczwbxevfe">Lógin tryggjar okkum, sum búgva her, rætt til frítt at ferðast í náttúruni undir ábyrgd.</s>
                <s xml:id="jgcwqgjknv">Samstundis tryggjar hon, at ferðavinnan kann skipast lokalt.</s>
              </p>
              <p>
                <s xml:id="jgacakdurz">Gongd í náttúruni og ferðsla til bygdir skal skipast væl, og vit skulu marknaðarføra Føroyar til ferðafólk, sum virða umhvørvi, náttúru og fólk.</s>
              </p>
              <p>
                <s xml:id="w36hnwt4ba">Komandi tíðina skulu kommunurnar stuðlast í at gera ferðavinnuætlanir og góða kunning til ferðafólk.</s>
                <s xml:id="rmiuptlmvq">Tey mugu skilja, hvørjar treytir vit seta, og hvat vit vænta av teimum.</s>
              </p>
              <pb n="16"/>
              <p>
                <seg>***</seg>
              </p>
            </div>
            <div>
              <p>
                <s xml:id="qaaojkhkkb">Frú forkvinna!</s>
              </p>
              <p>
                <s xml:id="u3h3lxw4zv">Eins og einum kóri tørvar ymsar røddir, tørvar vinnulívinum ymsar førleikar.</s>
                <s xml:id="bnh7pgv2ml">Skulu vit tryggja vinnuni skikkaða arbeiðsmegi – og halda ungdóminum í landinum – er avgerandi, at vit hava breitt útboð av útbúgvingum.</s>
              </p>
              <p>
                <s xml:id="zopbpxvpsb">Tørvurin á handverkarum er framvegis stórur, men eg fegnist um, at seinastu fimm árini eru knapt fýrahundrað nýggir lærlingasáttmálar undirskrivaðir árliga.</s>
                <s xml:id="dnycnghmzi">Ætlanin er at endurskoða og menna handaligu útbúgvingarnar saman við pørtunum á arbeiðsmarknaðinum.</s>
              </p>
              <p>
                <s xml:id="fcjdlp4jmu">Eisini Fróðskaparsetrið fer komandi árini at fáa í lag betri samband við arbeiðsmarknaðin.</s>
                <s xml:id="n4arpavb4o">Størri smidleiki skal valda millum hægru útbúgvingarnar – og føroyska universitetssjúkrahúsið fer at styrkja samstarvið millum Setrið og Sjúkrahúsverkið.</s>
              </p>
              <p>
                <s xml:id="xozdywgqkb">Og Setrið fær betri hølir.</s>
                <s xml:id="ic7b3hdeaz">Verklagslóg um at høvuðsumvæla og umbyggja skúlabygningarnar á Frælsinum er samtykt, og projekteringin av Kampus er byrjað.</s>
              </p>
              <p>
                <s xml:id="s6s5yjogp3">Eisini nýggi Húsarhaldsskúlin í Klaksvík verður ætlandi liðugur seint í ár.</s>
                <s xml:id="kxfun233cq">Á Miðnámi á Kambsdali verður stóra tilbyggingin liðug komandi ár.</s>
                <s xml:id="kd7nfytmxj">Og á Rásini í Saltangará var reisigildi herfyri.</s>
              </p>
              <p>
                <s xml:id="ixl4bfdows">Framvegis er tó stórur tørvur á útbúnum fólki á vælferðarøkinum.</s>
                <s xml:id="nqkmgeeynv">Tí er ætlanin, at tey, sum lesa á Heilsuskúlanum, skulu fáa løn undir útbúgving.</s>
              </p>
              <p>
                <seg>***</seg>
              </p>
            </div>
            <div>
              <p>
                <s xml:id="nxfdx3we4j">Frú forkvinna!</s>
              </p>
              <p>
                <seg>»Tey orðini, sum leitaðu eftir nýggjum landi <lb/> vendu sær í flognum og komu aftur <lb/> sum rovfuglar við sterkum klóm <lb/> og fremmandum eygum«<lb/></seg>
                <note>
                  <s xml:id="kax2luk6gh">Tey orðini, sum leitaðu eftir nýggjum landi vendu sær í flognum og komu aftur sum rovfuglar við sterkum klóm og fremmandum eygum.</s>
                </note>
              </p>
              <p>
                <s xml:id="dfyaghwerl">Hesar reglurnar í yrkingini “Orðini” eftir Róa Patursson eru ein góð lýsing.</s>
                <s xml:id="p4xcm4ryto">Tá ið vit senda orð út at leita eftir nýggjum landi, men tey koma aftur sum rovfuglar.</s>
                <s xml:id="b3yine6psh">Tá ið tað, vit vilja siga, umskapast, <pb n="17"/> so mótparturin hoyrir okkurt annað.</s>
                <s xml:id="mseu5ajvs3">Tá ið orðini ala fram sterkar kløur og fremmand eygu – heldur enn blomstrandi avkom.</s>
              </p>
              <p>
                <s xml:id="m67cmdebpr">Vit síggja nú, hvussu orð verða send út fyri at skapa ótta og ósamljóð.</s>
                <s xml:id="uy3nvidf7t">Hvussu fólk lata orðini týggja sær sum rovfuglar, ið eggja til stríð.</s>
              </p>
              <p>
                <s xml:id="pjo3q5yutw">Vit síggja tað um allan heim.</s>
                <s xml:id="tqnj6aycuo">Vit sóu hetta í valstríðnum í Evropa, og vit síggja tað í USA.</s>
              </p>
              <p>
                <s xml:id="lvix2ec7bb">Tað er vandamikið.</s>
                <s xml:id="dxuu3coos7">Tí rovfuglaorð kunnu verða til gerðir – og vit síggja, at gerðir kunnu elva til kríggj og ræðuleikar.</s>
                <s xml:id="b4f44dk4u6">Nógv bera nú ótta fyri, at Russland fer at leypa á onnur lond.</s>
                <s xml:id="sha6d4ttl2">Og í krígnum millum Ísrael og Hamas hava aðrir partar lagt uppí.</s>
                <s xml:id="i3bjo7q2o6">Tað er vandi fyri stórkríggi.</s>
                <s xml:id="iscnyad676">Avleiðingarnar raka vanlig fólk og skapa oyðilegging, deyða og sorg.</s>
              </p>
              <p>
                <s xml:id="hfmjaowqle">Tað ávirkar sjálvandi eisini okkum.</s>
                <s xml:id="dttt3wtsjq">Men lat meg sláa fast: eingin ítøkiligur vandi er fyri Føroyar í løtuni.</s>
              </p>
              <p>
                <s xml:id="rzpbf2ii3w">Men vit fylgja væl við.</s>
                <s xml:id="kusnv6qrnb">Bæði her heima og saman við myndugleikunum í grannalondum.</s>
              </p>
              <p>
                <s xml:id="sscbu3hpnb">Hinvegin sóu vit herfyri, hvussu viðbrekin vit eru, tá ið telduskipanir í fleiri londum gjørdust óvirknar – og alt frá flogferðslu til sjúkrahús legðist lamið.</s>
              </p>
              <p>
                <s xml:id="bhwt5mkbzf">Í hesum føri var talan um eitt brek.</s>
                <s xml:id="n45ughuyak">Men nú heimsstøðan er vorðin spentari, er eisini vandin fyri álopum á netinum vorðin størri.</s>
              </p>
              <p>
                <s xml:id="iub2lp6cko">Tí fingu vit í ár fyrstu nettrygdarætlanina.</s>
                <s xml:id="yfrkqvhswc">Tí fáa vit komandi ár fyrstu nettrygdarlógina.</s>
              </p>
              <p>
                <s xml:id="fdamnh5enz">Men frú forkvinna.</s>
                <s xml:id="eue2xfdyqs">Tá ið støðan er spent á so nógvum økjum, økist vandin fyri, at orð okkara venda sær í flognum og koma aftur við fremmandum eygum.</s>
              </p>
              <p>
                <s xml:id="xmsqqvc3kw">Tí mugu vit geva okkum far um, hvørji tekin vit senda.</s>
                <s xml:id="bsdlidcaot">Hvat vit siga.</s>
                <s xml:id="bs32x6kpda">Og hvønn vit samstarva við.</s>
                <s xml:id="ycfkf6zo7q">Tað kann fáa avgerandi týdning.</s>
              </p>
              <p>
                <s xml:id="yged3mfrhl">Tí skrivaðu vit undir semjuskjal við ES, tá ið Ursula von Der Leyen vitjaði í vár – og tí vilja vit endurnýggja avtalurnar við ES.</s>
              </p>
              <p>
                <s xml:id="prheb44774">Tí hava vit gjørt semjuskjal við USA, og tí letur sendistovan í Washington loksins upp í heyst.</s>
              </p>
              <pb n="18"/>
              <p>
                <s xml:id="otqbzflf4p">Tí vilja vit styrkja handilssamstarvið við Bretland, Japan, Brasil, Kina, India og Suðurkorea.</s>
              </p>
              <p>
                <s xml:id="zcncgqehy3">Tí hava vit minkað samstarv okkara við Russland.</s>
              </p>
              <p>
                <s xml:id="hgicq7hxvb">Og tí vilja vit í nógv størri mun umboða okkara egnu áhugamál úti í heimi.</s>
              </p>
              <p>
                <s xml:id="pz3pnssicq">Hóast samstarvið við donsku stjórnina er gott, er breið semja í Tinginum um, at vit mugu víðka uttanríkispolitiska virkisførið.</s>
              </p>
              <p>
                <s xml:id="hcnxklaxme">Allir flokkar halda, at Føroyar eiga at hava sjálvstøðugan limaskap í viðkomandi altjóða felagsskapum.</s>
                <s xml:id="brvuv5y574">Eitt nú heimshandilsstovninum WTO og í fiskivinnufelagsskapunum NEAFC og NAFO.</s>
              </p>
              <p>
                <s xml:id="cxiujdrry3">Og nú eru vit eisini farin at missa tolið við Norðurlandaráðnum.</s>
                <s xml:id="ctd2jot5jg">Í hálva øld hava vit roynt at fáa fullgildan limaskap – til fánýtis.</s>
              </p>
              <p>
                <s xml:id="dfv2k3lnnc">Eftir ólavsøku fari eg at kalla forfólkini í øllum flokkum inn, so breið semja kann fáast um, hvussu vit víðka rásarúmið á uttanríkispolitiska økinum.</s>
              </p>
              <p>
                <s xml:id="twpryc5jw7">Her krevst, at vit lata ósemjurnar um loysing/samband liggja og savna okkum um tað, vit eru samd um.</s>
                <s xml:id="iz5l3iugkt">Annars koma vit ikki úr stað.</s>
              </p>
              <p>
                <seg>***</seg>
              </p>
            </div>
            <div>
              <p>
                <seg>Frú forkvinna!</seg>
              </p>
              <p>
                <s xml:id="jtkwj5g6f6">Onkuntíð verður forhánisliga sagt, at Føroyar bara eru sum ein lítil bygd.</s>
                <s xml:id="r2nbz3b5rf">Men hugsa vit um, hvussu nógv vit skapa, hvussu væl vit hava skipað okkum, hvussu framkomin vit eru og alt virksemið, so er tað skeivt.</s>
              </p>
              <p>
                <seg>Tí:</seg>
              </p>
              <p>
                <s xml:id="ykjuav6rak">Hvør bygd hevur sítt egna symfoniorkestur, rithøvundar, tónleikarar og leiklistafólk?</s>
              </p>
              <p>
                <s xml:id="u7jte6tbjr">Hvør bygd hevur so nógv ítróttafólk í fremstu røð?</s>
                <s xml:id="jw6tvdunov">Til EM, HM og nú enntá tvey til OL.</s>
              </p>
              <p>
                <s xml:id="yy7ppjztga">Í hvørji bygd savnast fólkið at syngja egnar sangir á egnum máli á tjóðarhátíðini?</s>
              </p>
              <pb n="19"/>
              <p>
                <s xml:id="yo5a3flmuw">Vit arbeiða við at útbyggja og nútímansgera Listasavnið.</s>
                <s xml:id="a6yu5acgxo">Vit stuðla átøkum fyri føroyska málið og rinda gleðiliga fyri netorðabøkur.</s>
                <s xml:id="hmobshrhyk">Vit stuðla Koltursverkætlanini, eftirløn hjá listafólki, stórhøllini – og vertskapi okkara fyri Oyggjaleikunum í 2027.</s>
              </p>
              <p>
                <s xml:id="em3sojummu">Siðsøga okkara, listin, málið og óteljandi ítróttabrøgdini bera boð um, at Føroyar ikki skulu metast eftir tali, men eftir dygd, avrikum og náddum málum.</s>
              </p>
              <p>
                <s xml:id="n5lju3qykq">Og júst ólavsøkan er á onkran hátt sum ein stemmigaffil.</s>
                <s xml:id="ag6r4adebs">Hesar báðar dagarnar finna vit øll felagstónan og verða mint á tað, sum bindur okkum saman og ger okkum serstøk.</s>
              </p>
              <p>
                <s xml:id="yow7xurmhl">Her samantvinnast fortíð og framtíð, her fylgjast politikkur og kirkja, her kókar av mentanarligum og ítróttaligum avrikum.</s>
              </p>
              <p>
                <seg>***</seg>
              </p>
            </div>
            <div>
              <p>
                <s xml:id="gu2wvgqjqs">Frú forkvinna!</s>
              </p>
              <p>
                <s xml:id="wzvvmdq6xq">Á ólavsøku myndar sangurin bæði semju og savningarmegi.</s>
              </p>
              <p>
                <s xml:id="cwawwb7by6">Eingin hoyrist burturúr, og tí hoyrast øll.</s>
                <s xml:id="gysw7lkele">Tað er fleirraddað, men kortini samfelt – og altíð í breiðari semju.</s>
              </p>
              <p>
                <s xml:id="rlkw4qzq76">Í gjár vóru tað børnini.</s>
                <s xml:id="y7iulzmj2c">Fyri løtu síðan var tað kórið.</s>
                <s xml:id="un6mktfwao">Í kvøld verður tað Føroya fólk.</s>
              </p>
              <p>
                <s xml:id="wwpygkrmus">Eg vóni, at eisini vit fólkavaldu – nú vit fara undir nýtt tingár – í størri mun fara at leggja okkum eftir semjum og samstarvi.</s>
                <s xml:id="kh53i63sz6">At sangurin so at siga verður samfeldur, hóast røddirnar eru ymiskar.</s>
              </p>
              <p>
                <s xml:id="w6cvwz7eht">Tíðin krevur tað av okkum.</s>
              </p>
              <p>
                <s xml:id="kewv7iwc7b">Og framtíðin krevur tað av okkum.</s>
              </p>
              <p>
                <s xml:id="pgroeblbcz">Góða ólavsøku.</s>
              </p>
              <p>
                <s xml:id="ulhnoes36y">Gud signi Føroyar.</s>
              </p>
            </div>
          </div>
        </div>
        <div type="chapter">
          <head rend="bold center">Partur II</head>

        </div>
        <div type="chapter">
          <head>Partur III</head>
          <div>
            <head rend="bold">Løglisti</head>
          </div>
        </div>
      </div>
    </body>
  </text>
</TEI>