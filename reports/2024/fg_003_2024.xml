<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>FG-003/2024: Frágreiðing um Málráðið</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
                    <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents) and §27 (public debate) exceptions of the Faroese Copyright Act.</p>
                </availability>
                <date when="2025-09-18"/>
            </publicationStmt>
            <sourceDesc>
                <bibl type="parliamentary_document">
                    <publisher>Føroya Løgting</publisher>
                    <author>
                        <persName>Sirið Stenberg</persName>
                        <roleName>landsstýriskvinna</roleName>
                    </author>
                    <ref target="https://www.logting.fo/documents/62700"/>
                    <note type="source_format">PDF document, machine-readable text</note>
                    <date when="2024-07-29">29.07.2024</date>
                </bibl>
            </sourceDesc>
        </fileDesc>
        <encodingDesc>
            <editorialDecl>
                <correction>
                    <p statrt="medium">Manual correction of OCR/extraction errors identified during PDF text extraction.</p>
                </correction>
                <segmentation>
                    <p statrt="medium">Questions segmented according to the numbered structure in source document. Background text has been divided into paragraphs and sentences.</p>
                </segmentation>
            </editorialDecl>
        </encodingDesc>
    </teiHeader>
    <text>
        <body>
            <div type="report">
                <pb n="1"/>
                <div>
                    <head rend="bold center">Frágreiðing sambært § 10, stk. 3 í løgtingslóg um málráð, sum broytt við løgtingslóg nr. 104 frá 13. juli 2017</head>
                </div>
                <div>
                    <head rend="bold center">Frágreiðing <lb/> til <lb/> aðalorðaskiftis</head>
                </div>
                <div>
                    <head rend="bold center">Landsstýriskvinnan í Almanna- og mentamálum leggur við hesum frágreiðing um <lb/> Málráðið til aðalorðaskiftis á Løgtingi</head>
                </div>
                <div>
                    <head rend="italic">Frú forkvinna</head>
                    <p>
                        <s xml:id="ogg2opzqxw">Løgtingið samtykti tann 15. mai 2012 lógina um málráð, og frá 1. januar 2013 fór nýtt Málráð til verka.</s>
                        <s xml:id="wclo4ypedx">Málráðið avloysti Føroysku málnevndina, sum hevði virkað sambært kunngerð síðani 1985.</s>
                    </p>
                    <p>
                        <s xml:id="i4huhdkxjj">Málráðið hevur sum endamál at røkja, menna og verja føroyska málið, at vegleiða, ráðgeva og at gera niðurstøður í málspurningum og at áseta føroyska stavseting.</s>
                        <s xml:id="mc6vi6voar">Málráðið skal harumframt serskilt røkja, menna og verja føroyska teknmálið.</s>
                        <s xml:id="gmqqmx4j55">Málráðið savnar og skrásetur nýkomin orð, máliskur, framburðir og onnur málslig fyribrigdi í føroyskum og er til hjálpar at velja og evna til nýggj orð.</s>
                        <s xml:id="sc4jsncvdz">Sama er eisini galdandi fyri føroyskt teknmál.</s>
                    </p>
                    <p>
                        <s xml:id="nl62h5jtm5">Málráðið gevur landsstovnum og almenningi vegleiðing, ráð og upplýsing í spurningum um føroyskt mál í talu og skrift eins og um føroyskt teknmál.</s>
                        <s xml:id="nrw4qhqpv7">Almennir myndugleikar eiga í størst møguligan mun at fylgja niðurstøðunum hjá Málráðnum.</s>
                    </p>
                    <p>
                        <s xml:id="lsbchytpe3">Málráðið eigur at samstarva við fjølmiðlar, stovnar og almennar myndugleikar, ið hava stóra málsliga ávirkan.</s>
                        <s xml:id="nmt76di7lf">Í sambandi við yrkisbólkar skal Málráðið menna gott føroyskt yrkismál og annars skipa fyri átøkum málinum at frama.</s>
                    </p>
                    <p>
                        <s xml:id="g3f2y7lppx">Ein av uppgávunum hjá Málráðnum er eisini at áseta føroyska stavseting, og á móðurmálsdegnum tann 25. mars 2024 varð fyrsta útgávan av løggildu Stavsetingarorðabókini løgd fram og kann eisini nýtast á heimasíðuni hjá Málráðnum.</s>
                    </p>
                    <p>
                        <s xml:id="cpk52eiukz">Stavsetingarorðabókin er øðrvísi í mun til aðrar orðabøkur.</s>
                        <s xml:id="zy6gtjq5zx">Hon er normativ, sum merkir, at hon er ætlað sum fyrimynd ella leiðregla fyri, hvussu vit stava.</s>
                    </p>
                    <p>
                        <s xml:id="b7znakozzu">Almennir myndugleikar hava sambært lógini skyldu at fylgja ásetingunum í Stavsetingarorðabókini.</s>
                    </p>
                    <p>
                        <s xml:id="iexb2gwsbw">Málráðið er málrøktar- og málmenningarstovnur, skipaður undir landsstýrinum og í virksemi sínum óheftur av politisku skipanini.</s>
                    </p>
                </div>
                <pb n="2"/>
                <div>
                    <head rend="italic">Frú forkvinna</head>
                    <p>
                        <s xml:id="gl6askilfo">Sambært løgtingslóg nr. 59 frá 15. mai 2012 um málráð, sum broytt við løgtingslóg nr. 104 frá 13. juli 2017, er í § 10, stk. 3 ásett, at landsstýrisfólkið eftir trimum árum skal leggja frágreiðing fyri Løgtingið um, hvørt lógin virkar eftir ætlan, og at kanna um til ber at áseta reglur um Málráð, Staðarnavnanevnd og Navnanevnd í somu lóg.</s>
                    </p>
                    <p>
                        <s xml:id="uofmiyhbo4">Málráðið, sum er hitt triðja við setu frá 1. juli 2021 til 30. juni 2025, hevur fingið til uppgávu frá landsstýriskvinnuni í almanna- og mentamálum at avgreiða henda setning í lógini um málráð.</s>
                    </p>
                    <p>
                        <s xml:id="ud7a5sya3l">Ein eftirmeting varð gjørd í 2016, men hon varð ikki løgd fyri Løgtingið tá.</s>
                        <s xml:id="wmok5phu54">Frágreiðingin var ikki mett tíðarhóskandi at leggja fyri Løgtingið í 2023.</s>
                        <s xml:id="a4ozounouk">Tá Løgtingið fær høvi til at viðgera eina frágreiðing, eigur hon at taka støði í viðurskiftum, sum eru í dag.</s>
                    </p>
                </div>
                <div>
                    <head rend="italic">Frú forkvinna</head>
                    <p>
                        <s xml:id="of5g3e5dkn">Farið varð undir arbeiðið seint á vári 2023.</s>
                        <s xml:id="qvkvbbg5pp">Frágreiðingin varð løgd fyri Málráðið til viðmerkingar og góðkenningar á málráðsfundi tann 1. februar 2024.</s>
                        <s xml:id="cxujj3lcth">Síðan blivu endaligar viðmerkingar og broytingar førdar inn, og hon varð handað landsstýriskvinnuni í almanna- og mentamálum á vári 2024.</s>
                    </p>
                    <p>
                        <seg>Niðurstøðurnar í frágreiðingini vóru í stuttum, at:</seg>
                        <lb/>
                        <quote>
                            <s xml:id="qnd7h6sgt2">Partar av lógini um málráð virka.</s>
                            <s xml:id="ce62ym735f">§ 2, stk. 2 og 3 í § 5 hava virkað heilt hampiligt, t.e. at Málráðið gevur landsstovnum og almenningi vegleiðing, ráð og upplýsing í spurningum um føroyskt mál í talu og skrift eins og um føroyskt teknmál.</s>
                            <s xml:id="et4zavmwf4">Eisini fylgja almennir myndugleikar í størst møguligan mun niðurstøðum Málráðsins.</s>
                            <s xml:id="iyqvfkefxx">Málráðið svarar málspurningum frá stovnum og einstaklingum og eigur at samstarva við fjølmiðlar, stovnar og almennar myndugleikar, ið hava stóra málsliga ávirkan.</s>
                        </quote>
                    </p>
                    <p>
                        <s xml:id="k2nx5fag2s">§ 5, stk. 4 og 5 og § 6 hava ligið og bíðað.</s>
                        <s xml:id="g7rnl4grgu">T.e. at Málráðið skal í samvinnu við yrkisbólkar menna gott føroyskt yrkismál og teknmál, og at Málráðið skal skipa fyri átøkum, málinum at frama.</s>
                        <s xml:id="ecq2rrdj6e">Harumframt skal Málráðið savna og skráseta nýkomin orð, máliskur, framburðir og onnur málslig fyribrigdi í føroyskum og er til hjálpar at velja og evna til nýggj orð.</s>
                        <s xml:id="deauknptm5">Sama er eisini galdandi fyri føroyskt teknmál.</s>
                    </p>
                    <p>
                        <s xml:id="kmfi5sjxxo">Teknmálsarbeiðið við SignWiki er gjørt við støði í § 2, men ynskið er, at føroyskt teknmál fær munandi betri umstøður, bæði viðvíkjandi fígging, arbeiðsmegi og gransking.</s>
                    </p>
                    <p>
                        <s xml:id="xl4pa4ftte">Aðrir partar av lógini um málráð og samstarv virka eisini, men aloftast á óformligum stigi, og tað má broytast og skipast betur.</s>
                        <s xml:id="st3pkw2tak">Tað gerst m.a. við styrktari fyrisiting, mannagongdum o.t., sum eingin hevur havt formligu ábyrgdina av higartil.</s>
                    </p>
                    <p>
                        <s xml:id="nsji5gjt46">Upplyst verður, at forfólkið hevur dagligu ábyrgdina sum umsjónarfólk, men eingin veit reiðiliga, hvat tann uppgávan ber í sær, og tykist hon stava frá føroysku málnevndini, sum fór í søguna fyri meira enn 10 árum síðani.</s>
                    </p>
                    <p>
                        <s xml:id="sz4n7gc5h6">Víst verður á, at lógin um málráð skuldi kanska verið gjørd sum karmalóg við kunngerðum, sum Málráðið, Navnanevndin og Staðarðnavnanevndin virka eftir.</s>
                        <s xml:id="dfqkuquome">Sum er, virkar Staðarnavnanevndin eftir reglugerð, og hini virka eftir lóg.</s>
                    </p>
                </div>
                <pb n="3"/>
                <div>
                    <head rend="italic">Frú forkvinna</head>
                    <p>
                        <s xml:id="aq6pgnw574">Eg fegnist um, at politiska skipanin nú fær høvi at skifta orð um Málráðið, og hvussu tað virkar.</s>
                        <s xml:id="b5rlp3mmv3">Málráðið hevur ein týdningarmiklan leiklut í samfelagnum, tí tað skal røkja, menna og verja føroyska málið, eisini teknmálið.</s>
                    </p>
                    <p>
                        <s xml:id="g4rmk5wfv2">Við hesum verður frágreiðingin løgd fyri Løgtingið, so tingfólkini fáa møguleika fyri at kjakast um innihaldið í frágreiðingini.</s>
                    </p>
                    <p>
                        <s xml:id="qh5cq7qzqj">
                            <hi rend="italic">Takk fyri, frú forkvinna.</hi>
                        </s>
                    </p>
                </div>
            </div>
            <space type="vertical"/>
            <div type="signature">
                <space type="vertical"/>
                <signed rend="center">
                    <orgName>Almanna- og mentamálaráðið</orgName>
                    <lb/>
                    <persName>Sirið Stenberg <lb/><roleName>landsstýriskvinna</roleName></persName>
                </signed>
                <signed style="text-align: right;">
                    / <persName>Eyðun Mohr Hansen <lb/><roleName>Aðalstjóri</roleName></persName>
                </signed>
            </div>
        </body>
        <back>
            <div type="list-of-appendices">
                <head rend="bold">Fylgiskjal:</head>
                <list type="ordered" rend="numbered">
                    <item n="1">
                        <label>Fylgiskjal 1:</label>
                        <seg>Frágreiðing um Málráðið virkar eftir lógini um Málráð</seg>
                    </item></list>
                </div>
            </back>
    </text>
</TEI>