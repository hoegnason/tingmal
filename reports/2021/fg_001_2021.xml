<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>FG-001/2021: Frágreiðing løgmans á ólavsøku 2021</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
                    <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents) and §27 (public debate) exceptions of the Faroese Copyright Act.</p>
                </availability>
                <date when="2025-11-10" />
            </publicationStmt>
            <notesStmt>
                <note />
            </notesStmt>
            <sourceDesc>
                <bibl type="parliamentary_document">
                    <publisher>Føroya Løgting</publisher>
                    <author>
                        <persName>Bárður á Steig Nielsen</persName>
                        <roleName>løgmaður</roleName>
                    </author>
                    <ref target="https://www.logting.fo/documents/48179" />
                    <note type="source_format">PDF document, machine-readable text</note>
                    <date when="2021-07-29">29. juli 2021</date>
                </bibl>
            </sourceDesc>
        </fileDesc>
        <encodingDesc>
            <editorialDecl>
                <correction>
                    <p statrt="medium">Manual correction of OCR/extraction errors identified during PDF text extraction.</p>
                </correction>
                <segmentation>
                    <p statrt="medium">Questions segmented according to the numbered structure in source document. Background text has been divided into paragraphs and sentences.</p>
                </segmentation>
            </editorialDecl>
        </encodingDesc>
    </teiHeader>
    <text>
        <body>
            <pb n="1" />
            <div type="report">
                <pb n="3" />
                <div type="chapter">
                    <head>Partur I</head>
                    <div>
                        <head rend="bold">Framløga løgmans</head>
                        <div>
                            <p>
                                <s>Harra formaður, góðu føroyingar!</s>
                            </p>
                            <p>
                                <seg>Trivnaður!</seg>
                                <seg>Tryggleiki!</seg>
                                <seg>Vøkstur!</seg>
                            </p>
                            <p>
                                <s>Hetta verður stavnhaldið, nú Føroyar aftur fara upp í fulla ferð.</s>
                            </p>
                            <p>
                                <s>Vit skulu halda fast um tryggleikan, kveikja trivnaðin og áhaldandi skapa vøkstur í landinum.</s>
                            </p>
                            <p>
                                <seg>***</seg>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <seg>Seinastu tíðina hava vit sæð eina lýsing:</seg>
                                <lb />
                                <quote>
                                    <seg>“Ein maður.</seg>
                                    <seg>Ein dreymur.</seg>
                                    <seg>Eitt mál.”</seg>
                                </quote>
                            </p>
                            <p>
                                <s>Maðurin er Sverri Sandberg Nielsen úr Miðvági, sum í hesum døgum bjóðar heimselituni av í kappróðri á Olympisku leikunum í Tokyo.</s>
                            </p>
                            <p>
                                <s>Tá ið Sverri vann EM-gull, varð hann heiðraður í heimbygdini.</s>
                                <s>Langa rekkjukoyringin vísti, at nógv stóðu saman við føroyska evropameistaranum.</s>
                            </p>
                            <p>
                                <s>Sverri segði sjálvur soleiðis:</s>
                                <lb />
                                <quote>“<s>At allar Føroyar kunnu vera við, og at øll bygdin kemur og feirar tað saman við mær, tað betýðir øgiliga nógv.</s>”</quote>
                            </p>
                            <p>
                                <s>Tí tað betýðir nakað fyri okkum menniskju – fyri trivnaðin – at onnur eru har.</s>
                            </p>
                            <p>
                                <s>Sverri Sandberg Nielsen lutaði fegin føroyingum burtur av sigrinum.</s>
                                <s>Og akkurát hetta – at vit luta øðrum burturav, tá ið tað gongst okkum væl – og at onnur rætta okkum eina hond, tá ið á stendur – hevur altíð verið partur av føroysku fólkasálini.</s>
                            </p>
                            <p>
                                <s>Hetta skal eisini síggjast aftur í politikkinum.</s>
                                <s>Í tí, vit gera fyri trivnað, tryggleika og vøkstur.</s>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Ein av fremstu fortreytunum fyri trivnaði er at hava trygt tak yvir høvdið.</s>
                                <s>Í Føroyum hava fólk altíð bygt síni egnu hús.</s>
                                <s>Tað gera tey framvegis.</s>
                                <s>Men seinastu árini hava mong havt torført við at finna hóskandi heim.</s>
                            </p>
                            <pb n="6" />
                            <p>
                                <s>Tí fegnist eg um, at privatar fyritøkur eisini taka ábyrgd við at byggja sethús og íbúðir.</s>
                                <s>Hetta er við til at breiðka um bústaðarmøguleikarnar.</s>
                            </p>
                            <p>
                                <s>Hartil er ein bústaðarpakki samtyktur, sum eg vænti verður ein vælferðarpolitiskur varði.</s>
                            </p>
                            <p>
                                <s>Bústaðir hava fingið út móti hálvari milliard at byggja fyri komandi árini.</s>
                                <s>Av hesum skal umleið helvtin brúkast til at fíggja búfelagsskapir til fólk við serligum tørvi, barnaverndarstovnar og lestrarbústaðir.</s>
                            </p>
                            <p>
                                <s>Restin skal – saman við íleggjarum – fíggja vanligar íbúðir.</s>
                            </p>
                            <p>
                                <s>Tað vísir seg at vera ójavnt, hvussu lætt tað er at fáa fígging til ein bústað á bygd í mun til ein bústað í miðstaðarøkinum.</s>
                                <s>Her skal ein loysn finnast – helst saman við peningastovnunum.</s>
                            </p>
                            <p>
                                <s>Vaksandi áhugin hjá útlendingum at keypa hús her í landinum órógvar eisini.</s>
                                <s>Men hesi viðurskiftini verða nú skipað soleiðis, at útlendingar, sum ikki hava fastan bústað í Føroyum, skulu søkja um loyvi at keypa.</s>
                            </p>
                            <p>
                                <s>Ein hóskandi javnvág má finnast.</s>
                            </p>
                            <p>
                                <s>Ein hóskandi javnvág má eisini finnast innan samferðsluna.</s>
                            </p>
                            <p>
                                <s>Samferðsla verður ofta lýst sum eitt hart virði, men eg havi hug at bjóða hesum av.</s>
                            </p>
                            <p>
                                <s>At binda samfelagið saman er eisini eitt bleytt virði, tí tað økir sanniliga um bæði trivnað og trygd.</s>
                            </p>
                            <p>
                                <s>Vit vilja stytta um innlendis teinarnar fyri at økja um møguleikarnar.</s>
                            </p>
                            <p>
                                <s>Tí binda vit nú samfelagið saman við tunlum.</s>
                                <s>Seinastu fyrireikingarnar til Suðuroyartunnilin verða gjørdar komandi ár.</s>
                                <s>Væntandi verður koyrandi úr Sumba til Viðareiðis áðrenn 2030.</s>
                            </p>
                            <p>
                                <s>Tá ið vit tosa um samferðslu, røkir Strandferðslan eina lívsneyðuga uppgávu.</s>
                            </p>
                            <p>
                                <s>Men vit vilja betra og broyta samferðsluna kring oyggjarnar – eisini útoyggjarnar.</s>
                                <s>Tí fara vit at eftirmeta og nágreina, júst hvørjar tænastur Strandferðslan skal veita frameftir.</s>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Tað er ymiskt, hvat fær okkum at trívast.</s>
                                <s>Men fyri flestu okkara hevur familjan nógv at siga.</s>
                            </p>
                            <p>
                                <s>Hetta summarið gjørdist eg abbi fyri fyrstu ferð.</s>
                                <s>Tað er stórt at síggja, hvussu lívið heldur fram, og hvussu ættarlið leggjast afturat.</s>
                            </p>
                            <pb n="7" />
                            <p>
                                <s>Og tað eru jú børnini – komandi ættarliðini – sum er okkara høvuðsábyrgd.</s>
                            </p>
                            <p>
                                <s>Tey eru orsøkin til, at vit skulu varðveita tað góða og trygga samfelagið.</s>
                            </p>
                            <p>
                                <s>Skulu nýggju ættarliðini trívast, skulu vit geva familjunum bestu fortreytir.</s>
                            </p>
                            <p>
                                <s>Eg eri fegin um, at vit hava longt barnsburðarfarloyvið fýra vikur, so at foreldur nú kunnu vera um barnið í eitt heilt ár.</s>
                                <s>Hetta er besta byrjanin, vit kunnu hugsa okkum.</s>
                            </p>
                            <p>
                                <s>Í dag fara flestu børnini á stovn.</s>
                                <s>Vøggustovu- og barnagarðsárini hava stóran týdning fyri trivnað og tryggleika hjá børnum og foreldrum.</s>
                                <s>Vit vilja tryggja børnum undir skúlaaldri bestu umstøður til at læra og búnast.</s>
                            </p>
                            <p>
                                <s>Men tó at umstøðurnar kunnu vera góðar, vita vit, at lagnan rakar ójavnt.</s>
                                <s>Eisini børnini.</s>
                            </p>
                            <p>
                                <s>Tað kann til dømis kennast ótrygt hjá børnunum, tá ið foreldrini fara hvørt til sítt.</s>
                                <s>Í løtuni endurskoða vit lógina um foreldramyndugleika, tí allar avgerðir skulu takast til barnsins besta.</s>
                                <s>Teirra rættindi skulu styrkjast, og vit skulu lurta eftir børnunum.</s>
                            </p>
                            <p>
                                <s>Vit vita tó, at vit ikki fáa vart tey frá øllum, og tí eiga vit at gera alt fyri at hjálpa.</s>
                            </p>
                            <p>
                                <s>Til dømis teimum ungu, sum stríðast við sálarligan ampa.</s>
                            </p>
                            <p>
                                <s>Vit hava sett í verk eina royndarskipan við ókeypis sálarfrøðiligari viðgerð og hjálp til ung.</s>
                                <s>Skipanin er longu nógv brúkt, so tørvurin er stórur.</s>
                            </p>
                            <p>
                                <s>Tørvurin á hjálp er eisini stórur hjá teimum, ið falla fyri rúsevnum.</s>
                                <s>Rúsevnismisnýtsla man vera eitt tað ringasta, vit kunnu ímynda okkum fyri tey ungu.</s>
                            </p>
                            <p>
                                <s>Tí vilja vit fyribyrgja rúsevnismisnýtslu.</s>
                                <s>Her koma góðir felagsskapir inn í myndina, tí børn og ung, sum trívast og eru partur av einum góðum felagsskapi, freistast ikki líka lætt.</s>
                            </p>
                            <p>
                                <s>Ein heildarætlan um at fyribyrgja rúsevnum er í umbúna.</s>
                                <s>Hon lýsir, hvussu vit best lofta ungum, sum eru á veg út í trupulleikar.</s>
                            </p>
                            <p>
                                <s>Hartil mugu vit eisini hjálpa teimum, sum longu eru blivin bundin.</s>
                                <s>Tey skulu hava bestu hjálpina.</s>
                            </p>
                            <p>
                                <s>Skulu vit trívast, krevst eisini, at vit sleppa at gagnnýta og menna okkara evni.</s>
                                <s>At vit fáa hóskandi avbjóðingar og møguleikar.</s>
                            </p>
                            <p>
                                <s>Tí leggur landsstýrið stóran dent á at nútíðargera fólkaskúlan og útbúgvingarøkið.</s>
                            </p>
                            <p>
                                <s>Vit endurskoða fólkaskúlalógina, dagføra tíma- og lærugreinabýtið og raðfesta arbeiðið hjá flokslæraranum.</s>
                            </p>
                            <p>
                                <s>Trivnaðurin í fólkaskúlanum skal eisini raðfestast, tí tá ið eitt barn ikki trívist, verður verri at læra.</s>
                            </p>
                            <p>
                                <s>Eisini framhaldsútbúgvingar skulu mennast.</s>
                            </p>
                            <p>
                                <s>Ung við sálarligum avbjóðingum skulu hjálpast til at megna eina miðnámsútbúgving, og serbreytin á miðnámi skal bjóðast út fleiri staðir.</s>
                                <s>Tað verður eisini gott, tá ið Rásin verður liðugt útbygd og fer at kunna taka 14 næmingar inn árliga.</s>
                            </p>
                            <p>
                                <s>Tørvur hevur verið á undirvísing til teirra, sum hava føroyskt sum annað mál.</s>
                                <s>Men tilfar og undirvísing er nú ment, og saman við Setrinum fyrireika vit harumframt eina eftirútbúgving í føroyskum sum annað mál.</s>
                                <s>Hon byrjar longu í heyst.</s>
                            </p>
                            <p>
                                <s>Hægri útbúgvingar hava við sær menning og trivnað og er besti møguleikin til at varðveita ungdómin her heima.</s>
                                <s>Tí skal Fróðskaparsetrið støðugt mennast.</s>
                                <s>Góðskan skal áhaldandi eftirmetast og tryggjast soleiðis, at okkara universitet kann fáa altjóða góðkenning og viðurkenning.</s>
                            </p>
                            <p>
                                <s>Eisini yrkisútbúgvingarnar skulu mennast.</s>
                                <s>Millum annað er ein nýggj alaraútbúgving á veg, umframt ein útbúgving fyri handverksmeistarar.</s>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Mentanin bindur okkum saman og fær okkum at trívast.</s>
                                <s>Tilboðini eru mong, og tað legst støðugt afturat.</s>
                            </p>
                            <p>
                                <s>Leingi hava vit bíðað eftir einum tjóðleikhúsi, og ferð er nú endiliga komin á arbeiðið.</s>
                                <s>Tjóðleikhúsið verður á Bursatanga í Havn, og í næstum skal støða takast til, hvussu byggjast skal.</s>
                            </p>
                            <p>
                                <s>Eisini ítróttarmentanin er sterk.</s>
                                <s>Í flest øllum ítróttargreinum er framgongdin øgilig, og vit síggja, at um ítróttin fær røttu sømdir, standa føroysk ítróttarfólk einki aftan fyri onnur.</s>
                            </p>
                            <p>
                                <s>Og ítróttin snýr seg ikki bara um avrik, men eisini um felagsskap.</s>
                                <s>Tí er umráðandi, at vit saman við vinnuni støðugt stuðla ítróttini.</s>
                            </p>
                            <p>
                                <s>Í løtuni stuðla vit øll Sverra Sandberg Nielsen.</s>
                            </p>
                            <p>
                                <s>Best, sum hann fyrireikaði seg til Olympisku leikirnar, varð hann – sum so mangur – raktur av koronu.</s>
                                <s>Hetta tarnaði honum sjálvsagt, men so skjótt tað var ráðiligt, setti miðvingurin fulla ferð á, og brátt gingu árarnar aftur kykar í single-scullaranum.</s>
                            </p>
                        </div>
                        <pb n="9" />
                        <div>
                            <p>
                                <s>Harra formaður!</s>
                            </p>
                            <p>
                                <s>Føroyar eru millum tey londini, sum eru komin frægast gjøgnum koronukreppuna.</s>
                            </p>
                            <p>
                                <s>Ikki tí.</s>
                                <s>Eg veit, at vit ikki hava verið lýtaleys.</s>
                                <s>Nógv hava merkt sváran sakn.</s>
                                <s>Fleiri hava mist nógv.</s>
                                <s>Hjá flestu okkara hevur trivnaðurin verið ávirkaður.</s>
                            </p>
                            <p>
                                <s>Kortini hava fleiri lond leitað sær íblástur í Føroyum til at basa smittuni – og nú nærkast floksimmuniteturin í hvørjum.</s>
                                <s>Øll hava fingið koppsetingina í boði, og tað er nú ábyrgdin hjá hvørjum einstøkum at verja seg og onnur.</s>
                            </p>
                            <p>
                                <s>Vit nærkast aftur einum vanligum gerandisdegi, og málið er, at vit – eins og Sverri Sandberg Nielsen – skjótt kunnu seta fulla orku og fulla ferð á samfelagsárarnar aftur.</s>
                            </p>
                            <p>
                                <s>Fyri at fáa neyðugu floksverjuna hevur tað týdning, at flest gjørligt verða koppsett.</s>
                                <s>Tað er ríkiligt av koppingarevni, so tað er bara at halda seg framat.</s>
                                <s>Floksverjan skal vera so sterk sum gjørligt, tá ið full ferð aftur kemur á samfelagið.</s>
                            </p>
                            <p>
                                <s>Vanligi gerandisdagurin er í eygsjón.</s>
                                <s>Hann gleða vit okkum øll til.</s>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Eingin, sum er ótryggur, trívist.</s>
                                <s>Tí er tryggleiki eisini ein sjálvsagdur partur av okkara stavnhaldi.</s>
                                <s>Vit vilja varðveita Føroyar sum eitt av heimsins tryggastu londum.</s>
                            </p>
                            <p>
                                <s>Í fluttari merking skulu vit vera í einum góðum bjargingarvesti, um eitt óløgi brádliga skuldi tikið okkum út á sjógv.</s>
                            </p>
                            <p>
                                <s>Til dømis skulu vit, tá ið sjúka rakar, hvíla trygt í vissuni um, at vit fáa bestu hjálpina.</s>
                                <s>Tað er avgerandi fyri einstaka menniskjað, fyri tey avvarðandi og fyri alt samfelagið.</s>
                                <s>Ómetaliga virðið á heilsuni er orsøkin til, at allur heimurin í hálvtannað ár hevur ligið og andøvt.</s>
                                <s>Tað er orsøkin til, at vit brúka stóran part av skattainntøkunum til heilsubót.</s>
                            </p>
                            <p>
                                <s>Landsstýrið hevur lagt nógv fyri á heilsuøkinum.</s>
                                <s>Vit hava millum annað fingið skjótari útgreinan fyri demens, víðkað virksemið við MR-skannara, og vit hava hækkað játtanina til ADHD viðgerðarstovu.</s>
                            </p>
                            <p>
                                <s>Og vit hava stórar ætlanir komandi árini.</s>
                            </p>
                            <p>
                                <s>Ein er nýggja diabetesmiðstøðin.</s>
                                <s>Saman við Novo Nordisk grunninum vilja vit geva diabetikarum betri viðgerð.</s>
                            </p>
                            <pb n="10" />
                            <p>
                                <s>Góð viðgerð krevst somuleiðis, tá ið vit av ymsum orsøkum missa førleikar.</s>
                                <s>Tí fáa hesi nú fleiri nýggj tilboð um at endurvenja og endurmenna seg.</s>
                            </p>
                            <p>
                                <s>Endurvenjingin er vegurin inn aftur í lívið.</s>
                            </p>
                            <p>
                                <s>Tá ið sjúka er staðfest, ræður um at fáa skjóta viðgerð.</s>
                                <s>Við viðgerðartrygdini skal eingin bíða eftir viðgerð longur enn 30 dagar.</s>
                                <s>Tað gongur rætta vegin, og á fleiri økjum er málið longu rokkið.</s>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Eitt er heilsa og tryggleiki hjá tí einstaka.</s>
                            </p>
                            <p>
                                <s>Men vit arbeiða eisini yvirskipað við tryggleika – serliga nú stórveldini sýna Norðuratlantshavi áhuga, og nú støða skal takast til nýggja lofteftirlitsradaran.</s>
                                <s>Við eitt er trygdar- og verjupolitikkur aftur vorðin ítøkiligur her heima.</s>
                            </p>
                            <p>
                                <s>Samskiftið við danskar myndugleikar um radaran hevur verið gott.</s>
                                <s>Tað eru semjusøkjandi tíðir í ríkisfelagsskapinum.</s>
                                <s>Øll trý londini vilja finna skilagóðar loysnir – eisini á uttanríkispolitiska økinum, har ríkisfelagsskapurin má dagførast.</s>
                                <s>Tí er eitt samstarvsráð stovnað, sum skal viðgera uttanríkis-, trygdar- og verjumál.</s>
                            </p>
                            <p>
                                <s>Okkum tørvar sterkari samstarv og betri samskipan innanríkis fyri at tryggja frið og lágspenning, nú stórveldini eru úti um seg.</s>
                            </p>
                            <p>
                                <s>Landsstýrið arbeiðir støðugt við at beina burtur forðingar millum Føroyar og Danmark.</s>
                            </p>
                            <p>
                                <s>Á nýggjárinum varð sett í verk ein skipan, sum tryggjar føroyingum møguleika at fáa danskt CPR-nummar.</s>
                                <s>Hon er sera væl móttikin og ger tað nógv smidligari og tryggari at avgreiða viðurskiftini við danskar lærustovnar og donsk sjúkrahús.</s>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Føroyski búskapurin er tryggur.</s>
                                <s>Landskassin er søguliga væl fyri, tí skuldin er lítil.</s>
                            </p>
                            <p>
                                <s>Landskassin hevði hall í fjør, og væntandi verður aftur hall í ár.</s>
                            </p>
                            <p>
                                <s>Men málið er greitt.</s>
                                <s>Vit skulu hava avlop aftur í 2023.</s>
                                <s>Avlopið skal síðani vaksa, so tað kann brúkast til at minka um skuldina og til at standa ímóti við, tá ið verri tíðir koma.</s>
                            </p>
                        </div>
                        <pb n="11" />
                        <div>
                            <p>
                                <s>Harra formaður!</s>
                            </p>
                            <p>
                                <s>Tryggleiki merkir ikki, at vit sleppa undan bakkøstum.</s>
                                <s>Hóast tú hevur bjargingarvest, kanst tú kortini verða sligin út.</s>
                            </p>
                            <p>
                                <s>Tryggleiki merkir, at vit royna at fyribyrgja, at bakkøstini henda, og at vit – tá ið kortini illa vil til – gera alt fyri at hjálpa.</s>
                            </p>
                            <p>
                                <s>Til dømis fara vit nú at seta í verk eina skipan við sorgarfarloyvi.</s>
                                <s>Soleiðis kunnu foreldur, sum missa barn yngri enn 18 ár, syrgja í friði uttan at stúra um mista inntøku.</s>
                            </p>
                            <p>
                                <s>Tey, sum gerast langtíðarsjúk, mugu tryggjast betur.</s>
                                <s>Tí leingja vit tíðarskeiðið, har tú kanst fáa dagpening.</s>
                                <s>Hetta er eitt stórt framstig.</s>
                            </p>
                            <p>
                                <s>Somuleiðis mugu vit tryggja, at lív og heilsa ikki verða sett í váða orsakað av ósemjum á arbeiðsmarknaðinum.</s>
                                <s>Vit skulu virða verkfallsrættin, men verandi støða er ikki haldgóð.</s>
                                <s>Her skal ein betri loysn finnast.</s>
                            </p>
                            <p>
                                <seg>***</seg>
                            </p>
                            <p>
                                <s>Landsstýrið hevur eisini bøtt um fíggjarliga tryggleikan hjá pensjónistum.</s>
                            </p>
                            <p>
                                <s>Bara tær broytingar, sum vit hava gjørt seinastu tvey árini hava við sær, at pensjónistar í dag hava 1200 kr. meir at liva av um mánaðin.</s>
                            </p>
                            <p>
                                <s>Tey, ið vilja halda fram at arbeiða eftir pensjónsaldur – antin í fullum starvi ella partstíð – skulu hava møguleikan.</s>
                            </p>
                            <p>
                                <s>Vit hava lækkað munandi um mótrokningina fyri arbeiðsinntøkuna hjá pensjónistunum.</s>
                                <s>Tí tað skal loysa seg at arbeiða, eisini sum pensjónistur.</s>
                            </p>
                            <p>
                                <seg>***</seg>
                            </p>
                            <p>
                                <s>Tryggleiki snýr seg um at vita, at tað er rúm fyri okkum.</s>
                                <s>Eisini, um vit snáva á leiðini.</s>
                            </p>
                            <p>
                                <s>Tí mugu vit bøta um fongsulsviðurskiftini í Føroyum.</s>
                                <s>Hesi eru ikki nøktandi.</s>
                                <s>Vit skulu hava eitt tíðarhóskandi fongsul, har til ber at mennast og útbúgva seg.</s>
                            </p>
                            <p>
                                <s>Eg haldi bestu loysnina vera at byggja nýtt fongsul, ið nøktar tørvin.</s>
                            </p>
                            <p>
                                <seg>***</seg>
                            </p>
                            <pb n="12" />
                            <p>
                                <seg>Sverri Sandberg Nielsen er komin so langt við rógvingini, tí hann støðugt spyr seg sjálvan: <lb /> <quote>“<s>Hvussu kann eg gerast uppaftur betri?</s> <s>Hvussu kann eg vaksa, og hvussu kann eg vaksa á rættan hátt?</s>”</quote></seg>
                            </p>
                            <p>
                                <s>Allir úrmælingar mugu leggja til rættis, skynsamt og umhugsað, hvussu tey skulu vaksa; soleiðis, at tey avrika best eftir egnum evnum og í kapping við onnur.</s>
                            </p>
                            <p>
                                <s>Sama er við samfelagnum.</s>
                            </p>
                            <p>
                                <s>Orðið “vøkstur” verður ofta brúkt, mest sum upp á gjøt, uttan at hugsað verður um, hvat tað merkir.</s>
                            </p>
                            <p>
                                <s>Tá ið eg tosi um vøkstur, skulu tvær treytir lúkast.</s>
                            </p>
                            <p>
                                <s>Fyri tað fyrsta má vøksturin vera burðardyggur.</s>
                            </p>
                            <p>
                                <s>Vit skulu stuðla upp undir virksemi, sum ikki bara skapar vøkstur her og nú, men har virðini eru varandi.</s>
                                <s>Er tað ikki burðardygt, er tað ikki veruligur vøkstur.</s>
                            </p>
                            <p>
                                <s>Fyri tað annað má vøkstur altíð vera eitt amboð at røkka einum hægri endamáli.</s>
                                <s>Í Føroyum skulu vit skapa burðardyggan vøkstur, tí vit skulu varðveita og styrkja vælferðina í landinum.</s>
                            </p>
                            <p>
                                <s>Við fríari kapping skapa vit størsta framburðin og fleiri møguleikar til fólkið, ið her býr.</s>
                                <s>Við virknari kapping fáa vit bestu og bíligastu tænasturnar.</s>
                                <s>Um ein fyritøka tekur ov høgan prís, bjóðar ein onnur av. Tað síggja vit eitt nú í fíggjarheiminum, har fakfeløgini umhugsa ein fakfelagsbanka, nú teirra limir skulu rinda meira.</s>
                            </p>
                            <p>
                                <s>Ein forðing fyri vøkstri er ovurhondsstóri tørvurin á arbeiðsmegi, sum flest allar vinnugreinar síggja.</s>
                                <s>Vit fara at gera tað smidligari at fáa arbeiðsmegi uttanífrá, nú okkum vantar fólk á so nógvum økjum.</s>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Tað er vælferðin, sum veitir okkum trivnað og tryggleika.</s>
                            </p>
                            <p>
                                <s>Við hesum í huga havi eg sett eitt Vakstrarforum, ið skal eyðmerkja mest uppløgdu vakstrarøkini og soleiðis styrkja vælferðina og trivnaðin.</s>
                                <s>Vakstrarforumið skal vísa á, hvørjar førleikar vit kunnu gagnnýta í kappingini við onnur, og higartil eru fimm øki eyðmerkt.</s>
                                <s>Tað fyrsta er havið.</s>
                                <s>Vit kunnu útvega milliónum heilsugóðan mat, samstundis, sum vit vaksa.</s>
                            </p>
                            <p>
                                <s>Fyri tað annað eiga vit at leggja størri dent á kunningar- og samskiftistøkni.</s>
                            </p>
                            <pb n="13" />
                            <p>
                                <s>Eitt triðja vakstrarøki eru maritimar tænastur.</s>
                            </p>
                            <p>
                                <s>Fjórða økið er ferðavinnan.</s>
                            </p>
                            <p>
                                <s>Fimta økið er tilfeingið.</s>
                                <s>Her hugsa vit helst fyrst um stertar.</s>
                                <s>Men týdningarmesta tilfeingið eru gløggu høvdini og royndu hendurnar.</s>
                                <s>Tí eru eisini útbúgving og arbeiðsmarknaður uppløgd vakstrarøki.</s>
                            </p>
                            <p>
                                <s>Yvirskipað skulu vit fáa greiðu á, hvat vit duga best, og hvussu vit vinna kappingina við onnur.</s>
                                <s>Vit hava longu greiðar fyrimunir.</s>
                                <s>Tí vit eru væl útbúgvin, arbeiðssom og skapandi.</s>
                                <s>Og vit hava stórt álit hvør á øðrum.</s>
                            </p>
                            <p>
                                <s>Vit hava eisini stórt álit á vinnuni.</s>
                            </p>
                            <p>
                                <s>Alivinnan finnur støðugt nýggjar vakstrarvegir.</s>
                                <s>Vit vilja geva henni fleiri møguleikar við at ala á landi og til havs.</s>
                                <s>Í løtuni verður arbeitt við at finna best skikkaða havøkið eystan fyri Føroyar.</s>
                            </p>
                            <p>
                                <s>Umstøðurnar at ala tara eru somuleiðis í heimsflokki, og fyrstu loyvini til vinnuliga taraaling vórðu latin í fjør.</s>
                            </p>
                            <p>
                                <s>Tarin veksur skjótt og er av bestu dygd í okkara reina sjógvi.</s>
                            </p>
                            <p>
                                <s>Reini sjógvurin gevur okkum eisini fyrstafloks fisk.</s>
                                <s>Men skal fiskivinnan vaksa, krevjast tryggir og støðugir karmar.</s>
                                <s>Tað hevur hon nú.</s>
                                <s>Tí síggja vit stórar íløgur í framkomin skip, ið gera høvuðsvinnuna burðardyggari.</s>
                            </p>
                            <p>
                                <s>Leisturin fyri veiðigjald er lagdur, ið leggur upp fyri sveiggjum í fiskaprísi og fiskiskapi.</s>
                            </p>
                            <p>
                                <s>Eisini er skattur settur á veiðuloyvi, ið verða endaliga seld.</s>
                                <s>Tað skal loysa seg at vera í vinnuni, og selur tú teg úr vinnuni, kemur vinningurin samfelagnum til góðar.</s>
                            </p>
                            <p>
                                <s>Men veiðuloyvini eru einsamøll ikki trygd fyri fiskiskapi.</s>
                                <s>Hjá heimaflotanum hevur fiskiskapurin verið lakur í langa tíð.</s>
                                <s>Vit royna stútt og støðugt at útvega heimaflotanum fleiri rættindi.</s>
                            </p>
                            <p>
                                <s>Í løtuni er eingin avtala um rættindini til makrelin.</s>
                                <s>Brexit ger samráðingarnar truplari.</s>
                                <s>Føroyar og Noreg hava ásett sína egnu makrelkvotu í ár, men eg vóni, at strandarlondini finna eina breiða semju sum skjótast, tí vit skulu hava burðardygga veiðu í øllum liðum.</s>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Í einum veiðisamfelag sum okkara hevur kunnleiki um veðrið altíð havt stóran og mangan lívbjargandi týdning.</s>
                            </p>
                            <pb n="14" />
                            <p>
                                <s>Í mong ár hava vit litið á veðurtænastur í grannalondunum.</s>
                                <s>Nú er føroyska veðurtænastan farin til verka, og tað fer at geva okkum neyvari forsagnir.</s>
                            </p>
                            <p>
                                <s>Veðurvánirnar skulu miðlast betur, og veðurtænastan skal gera tað møguligt at samstarva um altjóða veðurlagsgransking.</s>
                            </p>
                            <p>
                                <s>Samstarv gagnar eisini útflutninginum, og nú vilja vit hava fríhandilssáttmálar við eitt nú Kina, Russland, Japan og Suðurkorea.</s>
                            </p>
                            <p>
                                <s>Vit eru í løtuni í holt við at styrkja munandi um okkara samstarv við ES.</s>
                                <s>Hetta fer bæði at bøta um handilsviðurskiftini og styrkja samstarvið á øðrum økjum.</s>
                            </p>
                            <p>
                                <s>Fyri nøkrum døgum síðani sendi eg Ursulu von der Leyen, ES-nevndarforsetanum, okkara uppskot, og eg vænti, at vit skjótt koma á mál.</s>
                            </p>
                            <p>
                                <s>Samstarvið við USA verður eisini styrkt – bæði í sambandi við vinnu, gransking, útbúgving og mentan.</s>
                                <s>Vit menna samstarvið í sátt og semju.</s>
                            </p>
                            <p>
                                <s>Semja má eisini finnast ímillum ferðavinnu og landbúnað her heima.</s>
                            </p>
                            <p>
                                <s>Ógreiða støðan, sum valdar í løtuni, tænir ikki Føroya umdømi uttanlands – og skapar ósemjur innanlands.</s>
                            </p>
                            <p>
                                <s>Neyðugt er tí við nýggjari lóg, sum bæði hevur atlit at landbúnaði og lokalum vinnumøguleikum, men eisini tryggjar ferðavinnuni menningarmøguleikar.</s>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Tá ið vit tosa um vøkstur, er neyvan nakað, sum hevur størri týdning, enn at økja grønu orkuna.</s>
                                <s>Vit hava orðað uppskot til nýggjan orku- og veðurlagspolitikk, sum við 25 ítøkiligum átøkum skal tálma oljunýtsluni.</s>
                            </p>
                            <p>
                                <s>Tað skulu stór tøk takast í orkuframleiðsluni, og her skulu fleiri til at bera byrðarnar.</s>
                                <s>Tað krevst tó fult gjøgnumskygni, skulu vit tryggja neyðugu kappingina og menningina á orkuøkinum.</s>
                                <s>Í løtuni arbeiða vit saman við SEV um at finna bestu loysnina.</s>
                                <s>Arbeiðið er komið væl áleiðis, og vit leggja nýggja lóg fyri Tingið í heyst.</s>
                            </p>
                        </div>
                        <div>
                            <p>
                                <s>Harra formaður!</s>
                            </p>
                            <p>
                                <s>Róðrarkempan úr Miðvági, Sverri Sandberg Nielsen, hevur ongantíð dult fyri, at málið var eitt heiðursmerki.</s>
                            </p>
                            <pb n="15" />
                            <p>
                                <s>Men sama hvussu líður eftir, hevur hann longu verið okkum ein fyrimynd.</s>
                                <s>Við at droyma stórt og umseta dreymin til ítøkiligt mál.</s>
                                <s>At arbeiða hart og ongantíð taka eyguni av málinum.</s>
                                <s>At trúgva á egin evni og síggja seg líka góðan sum kappingarneytarnir.</s>
                            </p>
                            <p>
                                <seg>Í lýsingini um hann falla orðini soleiðis:</seg>
                                <quote>
                                    <p>
                                        <seg>»<s>Skotið er latið, og fyrsta takið er tikið.</s></seg>
                                    </p>
                                    <p>
                                        <s>Nú ræður um at spenna fót í bekk, tí nú telur hvørt einasta tak.</s>
                                    </p>
                                    <p>
                                        <seg><s>At gera dreym til veruleika og verða heimsins besti rógvari.</s>«</seg>
                                    </p>
                                </quote>
                            </p>
                            <p>
                                <s>Sama kundi verið sagt um føroyska samfelagið, nú vit – eftir at hava andøvt í hálvtannað ár – aftur spenna føtur í bekk og seta á.</s>
                            </p>
                            <p>
                                <s>Latum okkum finna góða áralagið, gera dreym til veruleika og skapa eitt samfelag í serflokki við trivnaði, tryggleika og burðardyggum vøkstri sum stavnhaldi.</s>
                            </p>
                            <p>
                                <s>Góða ólavsøku, øll somul!</s>
                            </p>
                            <p>
                                <s>Gud signi Føroyar.</s>
                            </p>
                            <p>
                                <seg>
                                    <persName>Bárður á Steig Nielsen, <roleName>løgmaður</roleName></persName>
                                </seg>
                            </p>
                        </div>
                    </div>
                </div>
                <div type="chapter">
                    <head rend="bold center">Partur II</head>

                </div>
                <div type="chapter">
                    <head>Partur III</head>
                    <div>
                        <head rend="bold">Løglisti</head>
                    </div>
                </div>
            </div>
        </body>
    </text>
</TEI>