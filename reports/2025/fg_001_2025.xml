<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>FG-001/2025: Frágreiðing løgmans á ólavsøku 2025</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-09-16"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Aksel Vilhelmson Johannesen</persName>
            <roleName>løgmaður</roleName>
          </author>
          <ref target="https://www.logting.fo/documents/66932"/>
          <note type="source_format">PDF document, machine-readable text</note>
          <date when="2025-07-29">29.07.2025</date>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <div type="report">
        <pb n="1"/>
        <head rend="bold">Ólavsøkurøða løgmans 2025</head>
        <div>
          <p>
            <!-- Frú forkvinna, -->
            <s xml:id="p4addsf24t">Frú forkvinna.</s>
          </p>
          <p>
            <quote>
              <hi rend="italic">
                <s xml:id="a63yoojwi3">Búgvin til hernað á vígvølli standa<lb/> fylkini reystu til hildarfund.</s>
                <lb/>
                <s xml:id="h5hti5rwob">Enn valdar kvirran: Caissu anda<lb/> mana teir fram á feigdarstund.</s>
                <lb/>
                <s xml:id="z3sra5fotu">Hugsa væl, far hóvliga:<lb/> Aldrin kann ein gjørdur leikur broytast.</s>
                <lb/>
              </hi>
            </quote>
          </p>
          <p>
            <s xml:id="cjutbpn2sg">Orðini eigur telvarin og rithøvundurin Valdemar Poulsen, sum í 1948 yrkti eina kvøðu til Havnar Telvingarfelag.</s>
          </p>
          <p>
            <s xml:id="rzwv7ezkbw">Ofta verður politikkur samanborin við talv.</s>
            <s xml:id="ogcs3h5cpy">Sjálvur eigi eg bæði son og verfaðir, sum eru ídnir telvarar – og eg haldi, at samanberingin er góð.</s>
          </p>
          <p>
            <s xml:id="b6psdgkbra">Bæði í politikki og í talvi snýr tað seg um at gera tað, sum er best fyri títt fólk.</s>
          </p>
          <p>
            <s xml:id="ljje3teup5">Bæði í politikki og í talvi eru mangir leikir.</s>
          </p>
          <p>
            <s xml:id="vb4dqfsqsa">Og bæði í politikki og í talvi snýr tað seg um støðuna í løtuni – samstundis sum tú mást vera framsíggin um, hvussu tínir leikir ávirka møguleikarnar longur frammi.</s>
          </p>
          <p>
            <s xml:id="gnh7slpgs6">Ofta nýta viðmerkjarar talvmyndina, tá ið taktiskar telvingar eru millum fólk og flokkar – ella millum samgongu og andstøðu.</s>
            <s xml:id="ozbxrrthxu">Vit politikarar royna eisini mangan at seta hvør annan skák mát – og eggja hinum til at leggja kongin.</s>
          </p>
          <p>
            <s xml:id="cnjco5jdy7">Men lat meg gera púra greitt: Okkara harðasta talv er móti umheiminum.</s>
            <s xml:id="u7dpodbfr7">Ikki hvør øðrum.</s>
            <!--
            TODO: add choice etc...
            Vit
mugu tí vera kappingarfør á øllum økjum. Sosialt. Mentanarliga. Útbúgvingarliga. Fíggjarliga.
Og vinnuliga. -->
            <s xml:id="lhdc4kv2ba">Vit mugu tí vera kappingarfør á øllum økjum: sosialt, mentanarliga, útbúgvingarliga, fíggjarliga og vinnuliga.</s>
          </p>
          <p>
            <s xml:id="mho3f2ahfu">Á nøkrum økjum standa vit okkum sera væl.</s>
            <s xml:id="faxj3mnzxd">Á øðrum hava vit avbjóðingar og mugu finna sterkastu leikirnar.</s>
          </p>
        </div>

        <!-- TODO: add "***" milestone -->
        <pb n="2"/>
        <div>
          <p>
            <s xml:id="qqkx75wequ">Frú forkvinna, <lb/> í bókini um Helga Dam Ziska greiðir hann frá tonkunum, sum mólu í klingur, meðan hann sat í avgerandi talvinum, tá ið hann gjørdist stórmeistari: <lb/>
            <quote>
                <hi rend="italic">
                  <s xml:id="aggxrt3vpi">Lít á tíni dømievni.</s>
                  <s xml:id="g5jecmjsep">Sættast ikki við remis móti góðum mótstøðumanni, um støðan er góð.</s>
                  <s xml:id="stbj6bqjni">Finn støðugt virknar og skapandi leikir.</s>
                  <s xml:id="zyuwsz4tew">Varðveit dissiplinina, men miss ikki vinnaraviljan.</s>
                  <s xml:id="sd73xk3dna">Ver djarvur og reystur.</s>
                </hi>
              </quote>
            </s>
          </p>
          <p>
            <s xml:id="tpawkqbgei">Alt góðar áminningar, sum kunnu nýtast í politikki, eins væl og í talvi.</s>
          </p>
          <p>
            <s xml:id="xspy626mda">Vit mugu í felag finna virknar og skapandi leikir, vera djørv og reyst.</s>
            <s xml:id="a6vqvy2uj4">Lata vit standa til, er vandi fyri, at umheimurin spakuliga tekur okkara fólk, leik fyri leik.</s>
          </p>
          <p>
            <s xml:id="hhf3jnxmdb">Og høvuðsorsøkin til, at útheimurin tekur okkara fólk, er útbúgving.</s>
            <s xml:id="ja5cmj2kjs">Bæði tí úrvalið er størri, og eisini tí at lestrarumhvørvið dregur.</s>
            <s xml:id="mjxx7rgqpv">Nógv ung flyta uttanlands at lesa ella læra – og helvtin kemur ikki aftur.</s>
          </p>
          <p>
            <s xml:id="i5wnhslib4">Tí er tað avgerandi, at vit hava góðar, fjølbroyttar útbúgvingar og stimbrandi karmar, skulu okkara ungu velja Føroyar.</s>
          </p>
          <p>
            <s xml:id="tfbolyxou7">Handaligu útbúgvingarnar eru framúr.</s>
            <s xml:id="hp3kn7wxx6">Og í dygd er Setrið kappingarført.</s>
            <s xml:id="czatpimsqc">Støðið er høgt, samband- ið við undirvísararnar er tætt – og so hevur tað nakað, sum onnur ikki hava: Tað tekur støði í føroyskum viðurskiftum.</s>
          </p>
          <p>
            <s xml:id="voajbctyy6">Men ymist má kortini gerast betri.</s>
          </p>
          <p>
            <s xml:id="pp3rgnf3kb">Til dømis karmarnir.</s>
            <s xml:id="ujrdrcmmta">Tí ætla vit at byggja eitt kampus, so okkara lesandi kunnu savnast á einum stað.</s>
            <s xml:id="bmpcq5e2l4">Har sambond verða knýtt, hugskot kunnu birtast, og eitt livandi lestrarumhvørvi kann spíra.</s>
          </p>
          <p>
            <s xml:id="cc42wejzk3">Vit eru í gongd við prosjekteringina, og arbeiðið byrjar komandi ár.</s>
            <s xml:id="oj37aanlbf">Lonirnar á Frælsinum, sum verða partur av Setrinum, verða umvældar, og ein lon er liðug.</s>
          </p>
          <p>
            <s xml:id="qy7jc2ykp2">Ein annar leikur fyri at gerast kappingarfør snýr seg um lestrarstuðulin.</s>
            <s xml:id="owsvuwmr5m">Lestrarstuðulin í Føroyum er lægri enn í Danmark, men komandi summar hækka vit hann.</s>
          </p>
          <pb n="7"/>
          <p>
            <s xml:id="nrubpjs2ar">Og so er tað hugburðurin til at lesa í Føroyum.</s>
          </p>
          <p>
            <!-- – Tey tosa um stóru fólkafráflytingina, men samstundis spyrja tey okkum, nær vit fara. -->
            <s xml:id="flxczho65j">Herfyri gjørdi Kringvarpið samrøðu við Fríðunn Bolstad Mortensen, ið lesur til lærara á Setrinum. <lb/> Hon segði so beinrakið: <quote>
                <hi rend="italic">Tey tosa um stóru fólkafráflytingina, men samstundis spyrja tey okkum, nær vit fara.</hi>
              </quote></s>
          </p>
        </div>
        <!-- TODO: add milestone "***" here -->
        <div>
          <p>
            <s xml:id="fzsgesgaxq">Men frú forkvinna, skal fólkið støðast í Føroyum, mugu vit hava tøkar bústaðir.</s>
            <s xml:id="kqkenplrgr">Við ongum fólki tapa vit talvið.</s>
          </p>
          <p>
            <s xml:id="bhe4567ehh">Fyri at bøta um bústaðartrotið er málið, at vit í 2030 skulu hava 2.000 bústaðareindir afturat.</s>
          </p>
          <p>
            <s xml:id="x4buf6wglh">Øll mugu loysa avbjóðingina í felag – bæði tað almenna og tað privata.</s>
            <s xml:id="quvswpxh5c">Vit hava givið Bústøðum heimild at læna 350 milliónir, og kommunurnar fáa eisini ein týðandi leiklut.</s>
            <s xml:id="kr7qk7jgro">Vit hava givið teimum heimild at stovna almannagagnlig bústaðafeløg saman við Bústøðum, at áseta bústaðarskyldu í nýggjum útstykkingum og at leggja gjøld á tóm hús.</s>
          </p>
          <p>
            <s xml:id="n2b37nch57">Í heyst fara vit undir at gera skrivstovurnar á Eirargarði til á leið 50 bíligar leigubústaðir til ungfólk, sum lesa ella læra.</s>
            <!-- TODO: add note about Oyragarður/Oyrasund joke -->
            <s xml:id="ib5fkkm2b7">Við tíðini kann Eirargarður gerast okkara Oyrarsund.</s>
          </p>
          <p>
            <s xml:id="k54utejy6l">Og Bústaðir skulu arbeiða øðrvísi.</s>
            <s xml:id="temy4bpk3f">Ikki fleiri dýrar íbúðir, men bíligar bústaðir til ung, ungar barnafamiljur, støk og eldri fólk, sum vilja flyta úr stóru sethúsunum.</s>
          </p>
          <p>
            <s xml:id="oiq76aoqv7">Í talvi ber til at leypa í borg.</s>
            <s xml:id="u7abgx5szn">Tá verða kongur og rókur fluttir í senn, so báðir koma í betri støðu.</s>
          </p>
          <p>
            <s xml:id="ne5nthmqbr">Í fluttum týdningi skal tað sama vera galdandi á bústaðarøkinum.</s>
            <s xml:id="gsw3wv33mp">Eldri fólk skulu kunna flyta úr stórum húsum í íbúð, meðan barnafamiljur kunnu flyta í sethús.</s>
            <s xml:id="ugrlq4nagj">Soleiðis fáa bæði ættarliðini fyrimun av nýggju støðuni.</s>
          </p>
          <p>
            <s xml:id="bsiv6qh2rr">Tey, sum tó hava tað tyngst á bústaðarmarknaðinum, eru tey, sum einki eiga og mugu leiga.</s>
            <s xml:id="ft7uvno5yc">Hesi skulu fáa leigustuðul, ið verður knýttur at inntøkuni.</s>
            <s xml:id="cxdkq3fwog">Hetta fer at bøta um sosialu javnvágina á bústaðarmarknaðinum.</s>
            <s xml:id="ec3jhh2ite">Um gerandisdagin hjá teimum, sum hava tað truplast.</s>
            <s xml:id="pyo2xcj22m">Og um møguleikan at búseta seg í Føroyum.</s>
            <s xml:id="jfkvjbhpcq">Landsstýrið arbeiðir við at finna fíggingina, og uppskotið verður latið tinginum í heyst.</s>
          </p>
          <pb n="8"/>
          <p>
            <s xml:id="ojmkajrzgz">Ein onnur avbjóðing er, at hús og íbúðir verða keypt við tí eina endamáli at leiga út til ferðafólk – eitt nú á airbnb.</s>
            <s xml:id="ocvqxjmkw4">Komandi vár fara vit at leggja uppskot fyri tingið um at skipa karmarnar um stutttíðarútleigu, soleiðis at fólkið, her býr, fyrst og fremst fær tak yvir høvdið.</s>
          </p>
          <p>
            <s xml:id="if55z3hnxz">Eisini fólk við serligum tørvi hava rætt til egnan bústað.</s>
            <s xml:id="ovhtfumljk">Í løtuni eru tvær byggiverkætlanir í gongd.</s>
            <s xml:id="rupiel7mmi">Onnur er í Havn til 24 fólk við autismu; hin er í Vágum til 18 fólk við sálarligum og sosialum avbjóðingum.</s>
            <s xml:id="axt7r63oq5">Eftir ætlan verða báðar lidnar í 2027.</s>
          </p>
          <p>
            <s xml:id="fpwjnsfau2">Á Mýrini, í Kvíggjartúni og í Reynstúni eru fólk flutt inn og trívast sera væl.</s>
            <s xml:id="qhpiarsz3q">Í næstum fara vit at fyrireika bygging í Eysturkommunu, umframt at vit áhaldandi dagføra verandi bústovnar.</s>
          </p>
        </div>
        <div>
          <!-- TODO: add *** milestone -->
          <p>
            <s xml:id="f6puglzsla">Frú forkvinna, <lb/><quote>»Ein finna tú ert í talvinum, har pengarnir fólkið flyta,«</quote> syngur Kári P í yrking eftir Hanus Kamban.</s>
            <s xml:id="yz3eyyjyce">Eigur tú nógvar pengar, fylla teir lítið, men eigur tú lítið av pengum, fylla teir nógv.</s>
            <s xml:id="ekvrryuqvh">Og høga kostnaðarstøðið rakar okkara lágløntu meinast.</s>
          </p>
          <p>
            <s xml:id="dym6hw3s6f">Vit mugu tí gera tað liviligari sum heild og tryggja eitt javnari samfelag.</s>
          </p>
          <p>
            <s xml:id="i5zyeubwbc">Sum er, økist lønargjógvin millum há- og láglønt støðugt.</s>
            <s xml:id="smfk7vdpjv">Tað fer hon at gera, so leingi sum lønarhækkingarnar verða latnar í prosentum.</s>
            <s xml:id="yzzf5pn2s3">Tann leisturin gevur jú okkum við góðari løn lutfalsliga fleiri krónur hvønn mánað.</s>
          </p>
          <p>
            <s xml:id="j6jboa5e2v">Tí er útgangsstøðið hjá landsstýrinum at broyta samráðingarleistin til lønarsamráðingarnar í heyst.</s>
            <s xml:id="jrteljggct">At vit í størri mun samráðast um krónur heldur enn um prosent.</s>
          </p>

          <!-- 
       
        • Tí arbeiða vit framvegis við at stytta arbeiðsvikuna.
        • Og tí fara vit í heyst at leggja uppskot fyri tingið um at taka mvg’ið av til dømis grønmeti,
			 blæum og øðrum útvaldum gerandisvørum. Hetta fer at gera mun – serliga hjá barna-
			 familjum. -->
          <p>
            <!-- TODO: fix table formatting and extraction later! -->
            <seg>
              <s xml:id="gzxt3lqd5h">Tað er eisini fyri at gera tað liviligari í Føroyum, at vit: <lb/> • hava lækkað skattin hjá lág- og miðalløntum, <lb/> • hava givið eitt lønarlyft, <lb/> • hava hækkað útgjaldið og fara at lækka inngjaldið í arbeiðsloysisskipanina.</s>
          <lb/> • <s xml:id="vp2fy6s4oh">Tí arbeiða vit framvegis við at stytta arbeiðsvikuna.</s>
          <lb/> • <s xml:id="jbp5shprcw">Og tí fara vit í heyst at leggja uppskot fyri tingið um at taka mvg’ið av til dømis grønmeti, blæum og øðrum útvaldum gerandisvørum.</s> • <s xml:id="psltwvahpq">Hetta fer at gera mun – serliga hjá barna-familjum.</s>
            </seg>
          </p>
          <pb n="9"/>
          <p>
            <s xml:id="dza64b2hiv">Eisini broytingarnar í barsilslógini fara at muna hjá barnafamiljum.</s>
          </p>
          <p>
            <s xml:id="eeckvqtu5q">Hámarkið fyri barsilspening er hækkað úr 25.000 upp í 30.000 krónur, og frameftir verður tað javnað árliga, so tað fylgir almennu lønargongdini.</s>
          </p>
          <p>
            <s xml:id="bssn2k5yr5">Rættindini eru eisini styrkt hjá støkum foreldrum, sjálvstøðugum vinnurekandi – og hjá foreldrum, sum ættleiða, fáa ov tíðliga fødd børn ella tví- og fleirburar.</s>
          </p>
          <p>
            <s xml:id="xd4emkl73q">Fyri at fáa eitt bleytari skifti aftur til arbeiðslívið ætla vit, at foreldur skulu kunna drýggja barsils- peningin yvir eitt longri tíðarskeið.</s>
          </p>
          <p>
            <s xml:id="rdulhhgcax">Uppskotið verður lagt fyri tingið komandi vár.</s>
          </p>
          <p>
            <s xml:id="xrka43f6bo">Alt hetta fer at seta okkara barnafamiljur – og harvið okkum øll – í eina munandi betri støðu.</s>
          </p>
        </div>
        <!-- TODO: add *** milestone -->
        <div>
          <p>
            <!--
          was:
          Frú forkvinna,

          Tá ið tú telvar, er tað av stórum týdningi at byrja væl.
          -->
            <s xml:id="gm4lbnm7tr">Frú forkvinna, <lb/> tá ið tú telvar, er tað av stórum týdningi at byrja væl.</s>
            <s xml:id="nwmlm4demf">Óteljandi talvbøkur eru skrivaðar um ymsar byrjanir, og hvussu tær hvør sær ávirka tínar møguleikar.</s>
          </p>
          <p>
            <s xml:id="ssx6kkjyaq">Hetta sama ger seg galdandi hjá okkum menniskjum.</s>
            <s xml:id="hav2rgnsfu">Koma vit væl frá byrjan við einum góðum, tryggum barndómi, økir tað um okkara møguleikar, sum vit vaksa til.</s>
          </p>
          <p>
            <s xml:id="so53dcfqlr">Júst hetta er endamálið við barnalógini, sum nú er komin væl áleiðis.</s>
            <s xml:id="val3vbeimh">Øll børn og ung í Føroyum eru tikin við í tilgongdina.</s>
          </p>
          <p>
            <s xml:id="shc4fftgey">Eitt úrslit av barnaverkætlanini er royndin við samskipara í Vági, ið virkar sum liður millum ymsar skipanir, so eingi børn detta niðurímillum – úr vøggustovu og í skúla.</s>
            <s xml:id="g25zn3lajt">Afturmeldingarnar eru sera góðar.</s>
          </p>
          <p>
            <s xml:id="fqdyyeryox">Eisini skúlarnir skulu tryggja børnum bestu byrjanina.</s>
          </p>
          <p>
            <s xml:id="q3yfpog62t">Skúlin á Trøðni fer tí at hava heildagstilboð, so børnini, ið hava tørv á tí, verða betur loftað og sleppa undan órógvandi skiftum dagliga.</s>
          </p>
          <pb n="9"/>
          <p>
            <s xml:id="n6cctt5ua7">Í fólkaskúlanum hava vit framt nógvar broytingar, sum gagna bæði næmingum og lærarar.</s>
            <s xml:id="kc43p2ibie">Og fyrstu royndirnar við at stytta skúladagin og endurskoða tíma- og lærugreinabýtið eru góðar.</s>
          </p>
          <p>
            <s xml:id="rfpktickcw">Tríggir skúlar, sum nú byrja aftur við munandi betri kørmum, eru Húsarhaldsskúlin í Klaksvík, Miðnám á Kambsdali og Rásin í Saltangará.</s>
          </p>
          <p>
            <s xml:id="jtja6veoxy">Og so skulu børnini hava gott føroyskt tilfar á netinum.</s>
            <s xml:id="dtrrfq6zzf">Kringvarpið er nógv størsti framleiðarin, og vit ætla at seta pening av, so børnini frameftir fáa lættari atgongd til føroyskt barnatilfar.</s>
          </p>
        </div>
        <!-- TODO: add *** milestone -->
        <div>
          <p>
            <s xml:id="asffn4mujo">Tá ið byrjanin er telvað, kemur miðtalvið.</s>
          </p>
          <p>
            <s xml:id="y2mk45z3mz">Og frú forkvinna, tá er avgerandi at varðveita yvirlitið – eisini undir trýsti.</s>
            <s xml:id="lo4wcrdmry">At halda seg til ætlanina, kenna sínar raðfestingar og avlesa, hvat fer at koma, so tú ikki verður tikin á bóli og missir meira fyri minni.</s>
          </p>
          <p>
            <s xml:id="dlbhrneovx">Á sama hátt mugu vit eisini í politikki støðugt hava yvirlit.</s>
            <s xml:id="psxre4px6f">Vit mugu avlesa, hvat fer at henda, og hava greiðu á raðfylgju og raðfestingum.</s>
            <s xml:id="bqkd4qndqq">Á inntøkum og útreiðslum.</s>
          </p>
          <p>
            <s xml:id="uqfexyz2lm">Tí eru øll politisku forfólkini samd um, at vit mugu tillaga almenna bygnaðin.</s>
            <s xml:id="hki475au6x">Vit mugu nýskipa, umskipa og leggja eindir saman.</s>
            <s xml:id="olxfwu2awa">Fáa meira fyri hvørja krónu.</s>
          </p>
          <p>
            <s xml:id="xdix74hybn">Tí var eisini breið semja um at hækka gjøldini á alivinnuna, og tí var tað rættvíst at hækka veiðigjøldini á uppsjóvarvinnuna.</s>
          </p>
          <p>
            <s xml:id="yvseqnfg7p">Men vit mugu eisini gera aðrar leikir.</s>
          </p>
          <p>
            <s xml:id="rwhkj27tyg">Skulu vit vera framsíggin og tryggja fíggjarliga kappingarførið í longdini, noyðast vit at hækka pensjónsaldurin.</s>
            <s xml:id="frjtpavnuy">Samanborið við 1985 liva vit 4-5 ár longur í miðal.</s>
          </p>
          <p>
            <s xml:id="u7rzqyiufp">Tað er gott, at miðallivialdurin framvegis hækkar.</s>
          </p>
          <p>
            <s xml:id="dtbe6zqfqq">Men tað merkir, at vit fáa pensjón í støðugt fleiri ár, og at vit gerast støðugt fleiri eldri.</s>
            <s xml:id="oj6m6hid34">Men samstundis verða støðugt færri at rinda.</s>
            <s xml:id="quhaqe77ns">Tað hongur ikki saman.</s>
          </p>
          <pb n="10"/>
          <p>
            <s xml:id="kju2ydpabn">Og broytingarnar koma ikki í gildi fyrr enn í 2035.</s>
            <s xml:id="gmo23s5dez">Tá verða tær stigvísar og við undantøkum.</s>
            <s xml:id="lqld4dobeb">Eitt nú kunnu tey, ið hava arbeitt frá ungum árum, fara frá áðrenn pensjónsaldur.</s>
            <s xml:id="mt34lsqo6v">Í løtuni samskifta vit við fakfeløg um, hvussu skipanin kann síggja út.</s>
            <s xml:id="i7mmxt2tu4">Málið kemur ætlandi fyri tingið aftur seinni í ár.</s>
          </p>
        </div>

        <!-- TODO: add *** milestone -->
        <div>
          <!--
          was:
          Frú forkvinna,

          Telvar tú hegnisliga, megnar tú kanska at fáa eina finnu á baklinjuna hjá mótleikaranum.
         -->
          <p>
            <s xml:id="pytz5m6msd">Frú forkvinna, <lb/>telvar tú hegnisliga, megnar tú kanska at fáa eina finnu á baklinjuna hjá mótleikaranum.</s>
            <s xml:id="hgcauzsh33">Tá kanst tú skifta finnuna um við eitt annað fólk – oftast eina frúgv.</s>
            <s xml:id="nd3nmwn6yy">Tú skiftir sostatt smá virði um við størri virði.</s>
          </p>
          <p>
            <s xml:id="zjgougenq4">Júst hetta er tað, vinnulívið so hegnisliga megnar.</s>
            <s xml:id="ftxhmcwl4m">Tey veita tænastur, sum gera tað betri at búgva her.</s>
            <s xml:id="xzvnggrj3j">Tey skapa spennandi størv, sum draga fólk.</s>
            <s xml:id="vwtb5r3rc2">Tey økja um virðið á tilfeinginum.</s>
            <s xml:id="yz6ciz4kt3">Tey skifta finnu um við frúgv.</s>
          </p>
          <p>
            <s xml:id="e5iuhb23tg">Og frú forkvinna – nógvar føroyskar fyritøkur teljast millum heimsins fremstu á sínum øki.</s>
          </p>
          <p>
            <s xml:id="ccgzrst2jq">Vit hava kt-vinnu, tøkniframleiðslu og handverk í heimsflokki.</s>
            <s xml:id="uogewdayno">Vit hava framúr flogvinnu og shipping.</s>
            <s xml:id="j47z4alaqz">Vit byggja skip og undirsjóvartunlar, sum onnur øvunda okkum, og hava matstovur, sum fáa fólk at ferðast til Føroya.</s>
          </p>
          <p>
            <s xml:id="yspaq6yegr">Og vit eiga at styrkja smá vinnurekandi og íverksetar.</s>
            <s xml:id="g5rjtse5by">Tey skapa fjølbroytni og møguleikar, og sum frá líður kunnu tey skapa týðandi inntøkur.</s>
          </p>
          <p>
            <s xml:id="lwsoioxdu5">Fyritøkur, sum í dag flyta sum finnur, kunnu um fá ár flyta sum frýr.</s>
          </p>
          <p>
            <s xml:id="lyguevxckl">Tí vilja vit lofta smáum vinnurekandi betur.</s>
            <s xml:id="itl5654d3n">Til dømis við at endurrinda stóran part av lønarútreiðslunum, um starvsfólk gerast langtíðarsjúk.</s>
          </p>
          <p>
            <s xml:id="lfkfni44sc">Tí veita vit teimum atgongd til váðafúsan kapital við Framtaki.</s>
            <s xml:id="hrk4ymt7tp">Fáa smáar fyritøkur umstøður at granska og menna sínar vørur og tænastur, kunnu tær koma langt.</s>
          </p>
          <p>
            <s xml:id="zawrt77zu2">Løgtingið hevur samtykt ein nýggjan landbúnaðarpolitikk, so vit gerast sjálvbjargnari við stuttfluttum matvørum.</s>
          </p>
          <p>
            <s xml:id="lvkict3e55">Í ferðavinnuni fór umsetningurin í fjør á fyrsta sinni upp um milliardina.</s>
          </p>
          <pb n="11"/>
          <p>
            <s xml:id="fwbnyoy3cy">Ferðavinnan skapar størv, tilboð og møguleikar, eisini fyri okkum føroyingar, men hon er eisini tann vinnan, sum hevur størstar fylgjur fyri gerandisdagin.</s>
            <s xml:id="bxje7dadtc">Tí skal hon vera umhvørvisliga, búskaparliga og sosialt burðardygg.</s>
          </p>
          <p>
            <s xml:id="mseepqfx2l">Nýggja lógin um burðardygga ferðavinnu er so smátt farin at virka.</s>
          </p>
          <p>
            <s xml:id="e2joguhyld">Og í fiskivinnuni hevur burðardygd somuleiðis avgerandi týdning.</s>
            <s xml:id="g6gm3bsmop">Tí gjørdu vit avtalu við Bretland um makrelin – og við Bretland og Noreg um sildina.</s>
            <s xml:id="fvrfvw3j3c">Hóast nøgdirnar eru minkaðar, fáa vit væl meiri fyri hvørt kilo.</s>
            <s xml:id="g2zs6pztuq">Fyrst og fremst tí vit nú kunnu fiska, tá ið góðskan er best.</s>
          </p>
          <p>
            <s xml:id="z2sw5dwrg3">Fyri eisini at tryggja burðardyggan fiskiskap undir Føroyum eru fiskidagarnir hjá heimaflotanum skerdir.</s>
            <s xml:id="kvbq3wjx3y">Fiskiskapurin í vár hevur kortini verið betri enn undanfarin ár – og prísirnir eru høgir.</s>
          </p>
          <p>
            <s xml:id="uexvrumo7b">Hóast tað gongur striltið, arbeiða vit støðugt við at tryggja Føroyum betri marknaðaratgongd – og tvey framlop eru.</s>
          </p>
          <p>
            <s xml:id="y2dy4vl7kg">Í vár gjørdu vit avtalu við Kina, so at fiskur, fiskalýsi og mjøl nú kunnu útflytast til henda stóra marknaðin.</s>
          </p>
          <p>
            <s xml:id="dosimmngoh">Og í juni bragdaði loksins – eftir nógv ár – at fáa marknaðaratgongd til Brasil.</s>
            <s xml:id="zqpztftkts">Brasil er stórinnflytari av saltfiski og kann gerast ein týðandi marknaður fyri føroyskar fyritøkur.</s>
          </p>
          <p>
            <s xml:id="u5ct3b5uhk">Allir partar eru somuleiðis samdir um, at alivinnan skal vera burðardygg.</s>
          </p>
          <p>
            <s xml:id="mqzppopibw">Vit arbeiða støðugt við at dagføra reglurnar við nýggjastu vitanini, tí tað fylgir stór ábyrgd við stórari vinnu.</s>
            <s xml:id="aprj24jubc">Fyri at skapa kappingarføri mugu lógarverk og karmar kring alivinnuna vera væl skipað og gjøgnumskygd.</s>
          </p>
          <p>
            <s xml:id="dqlwdf6img">Hóast laksaprísirnir í løtuni eru lágir, er alivinnan væl fyri.</s>
          </p>
        </div>
        <!-- TODO: add *** milestone -->
        <div>
          <!-- 
          was:
            Frú forkvinna,

            Í talvi arbeiðir tú undir tíðartrýsti.
         -->
          <p>
            <s xml:id="lp5wklwsza">Frú forkvinna, <lb/>í talvi arbeiðir tú undir tíðartrýsti.</s>
            <s xml:id="pzddsj3tk5">Klokkan tikkar, meðan tú skalt meta um støðuna, samstundis sum tú vigar útfallið av leikunum longur frammi.</s>
            <s xml:id="uyua2pciks">Av øllum møguleikum skalt tú velja tann besta.</s>
            <s xml:id="nt3oe2t4hy">Alt meðan tíðin rennur frá tær.</s>
          </p>
          <pb n="12"/>
          <p>
            <s xml:id="crth6xnrfb">Klokkan tikkar eisini hjá náttúruni.</s>
          </p>
          <p>
            <s xml:id="wr7t7jmh27">Vit ovurnýta í løtuni so nógv, at gera vit einki, fara vit í 2050 at brúka tríggjar ferðir so nógv náttúrutilfeingi, sum heimurin kann skapa.</s>
          </p>
          <p>
            <s xml:id="ycssapzmtt">Vit mugu endurnýta og endurvinna sum mest.</s>
            <s xml:id="f4dhk5nx3m">Nýggja burturkastkunngerðin, sum væntandi kemur um ársskiftið, skal stuðla umleggingini.</s>
          </p>
          <p>
            <s xml:id="nufzhmprgb">Eisini tey 25 átøkini í orku- og veðurlagspolitikkinum eru liður í tí.</s>
            <s xml:id="e7egk267vq">18 teirra eru longu sett í verk.</s>
          </p>
          <p>
            <s xml:id="ahlzv5eogz">Og føroyska útlátið minkaði umleið seks prosent í 2024, samstundis sum vit høvdu lutfalsliga stóran búskaparvøkstur.</s>
            <s xml:id="rwnmqlvyym">Men áhaldandi tørvar okkum fleiri tiltøk fyri at tálma útlátinum, so eftirkomararnir fáa besta útgangsstøðið.</s>
          </p>
          <p>
            <s xml:id="n7lu4ejgz4">Samgongan vil tí seta bindandi langtíðarmál, og veðurlagslógin kemur í heyst.</s>
          </p>
          <p>
            <s xml:id="cg4d6z54o3">El-prísurin skal vera lágur, tá ið lítið verður brúkt av olju, og hægri, tá ið nógv olja verður brúkt.</s>
            <s xml:id="tfyu6e4v3j">Saman við SEV arbeiða vit við kappingarførum prísskipanum, so orkukrevjandi vinnur kunnu skifta frá olju til el.</s>
            <s xml:id="ix57tqioxo">Eisini skal tað loysa seg betur at seta sólsellur á tekjuna og nýta sólorku.</s>
          </p>
          <p>
            <s xml:id="nkuisuvzp3">Og sjálvandi skulu allir bygningar hjá landinum leggja um frá dálkandi olju.</s>
            <s xml:id="vzhvearm4b">Við árslok hava vit skift til grøna orkuskipan í umleið 35 bygningum.</s>
          </p>
          <p>
            <s xml:id="ogvi53lmrb">Vit mugu eisini verja viðbreknu føroysku náttúruna, tá ið vit innflyta.</s>
            <s xml:id="z22z2c6erw">Nú gera vit kunngerð, so ávísar plantur og lívverur verða bannaðar.</s>
          </p>
        </div>
        <!-- TODO: add *** milestone -->
        <div>
          <p>
            <seg>Frú forkvinna,</seg>
            <lb/>
            <seg>Kongur, frúgv, rókur, bispur, riddari, finna.</seg>
            <s xml:id="a7bk66cmbd">Í talvi hava øll fólkini sítt egna gongulag.</s>
            <s xml:id="qcgxsuurve">Men saman stríðast tey fyri at røkka einum felags máli, og tey verja hvørt annað, tá ið á stendur.</s>
            <s xml:id="tbjbrgf53e">Fjølbroytni er størsta styrkin.</s>
          </p>
          <p>
            <s xml:id="cwgfur4ht4">Hetta sama samhaldsfestið byggja okkara vælferðartænastur á.</s>
            <s xml:id="m7joiqwmsv">Vit hjálpast, tá ið á stendur.</s>
            <s xml:id="decouo6x32">Í skiftum tørvar okkum øllum jú hjálp.</s>
          </p>
          <pb n="13"/>
          <p>
            <s xml:id="vep3gwqscw">Í summar kom lógin um at skipa heilsutænastur í nærumhvørvinum í gildi.</s>
            <s xml:id="yidnji3xq3">Nýskipanin fer serliga at gagna eldri fólki, fólki við varandi sjúkum og fólki við serligum tørvi.</s>
          </p>
          <p>
            <s xml:id="cim7wlsf2l">Nú landið verður skipað í heilsuøki, verða betri møguleikar at velja lækna – eisini millum kvinnuligar og mannligar kommunulæknar.</s>
          </p>
          <p>
            <s xml:id="btm63qvv6p">Næsta stigið er at knýta kommunulæknar at einstøku røktar- og ellisheimunum.</s>
          </p>
          <p>
            <s xml:id="n6fboknlgu">Sjúkrahúsverkið er nú vorðið universitetssjúkrahús.</s>
            <s xml:id="yielev6fqm">Fyrimunirnir við hesum eru fleiri, til dømis fara fleiri væntandi at granska í føroyskum viðurskiftum.</s>
            <s xml:id="rzlt7v2ugx">Tíverri hava vit eina serstøðu, tá ið tað kemur til arvaligar sjúkur.</s>
          </p>
          <p>
            <s xml:id="ohnpl64cyz">Vit arbeiða tí við, at pør skulu kunna kanna, um tey bera ávísar deyðiligar ílegusjúkur, sum ikki kunnu viðgerast, og sum hava lutfalsliga stóran títtleika í Føroyum.</s>
          </p>
          <p>
            <s xml:id="wed755hg7u">Harumframt skulu nýføðingar frameftir eisini screenast fyri ávísar ílegusjúkur, sum kunnu viðgerast og eru vanligari í Føroyum enn aðrastaðni.</s>
            <s xml:id="jtqsgshn3g">Hetta verður sett í verk 1. oktober í ár.</s>
          </p>
          <p>
            <s xml:id="ncaojf2zyn">Sum nakað nýtt skal ein útgreiningareind lofta teimum, ið hava illgruna um krabbamein.</s>
            <s xml:id="zxpn3bss62">Bæði bíðitíð, viðgerð og tænasta skal kunna sammetast við grannalondini.</s>
          </p>
          <p>
            <s xml:id="smy33r64ro">Og fyrsti føroyski heilsupolitikkurin er um at vera liðugur.</s>
            <s xml:id="cwrta7xwaz">Føroyska heilsuverkið skal vera á støði við heimsins bestu.</s>
          </p>
          <p>
            <s xml:id="dcpdwx6ink">Eisini tænasturnar á almannaøkinum skulu vera í heimsflokki.</s>
          </p>
          <p>
            <s xml:id="dtjl5qb4hc">Tað krevur betri samstarv millum land og kommunur á øllum økjum.</s>
            <s xml:id="riqmmnprlo">Saman við kommununum arbeiða vit við at flyta dagtilboð og umlætting til kommunurnar, so eingin skal detta niðurímillum.</s>
          </p>
          <p>
            <s xml:id="szarjaahss">Samsýningin fyri at ansa óhjálpnum skal endurskoðast, og fyritíðarpensjonistar skulu fáa eina pensjónsviðbót, tá ið teir røkka pensjónsaldri.</s>
          </p>
          <p>
            <s xml:id="detmyhndaj">Fyri at nøkta starvsfólkatørvin vilja vit veita løn undir útbúgving á Heilsuskúla Føroya.</s>
            <s xml:id="ul47na6bdp">Uppskotið varð einmælt samtykt, og vónandi finna kommunur og fakfeløg eina góða semju, so skipanin fer at virka sum skjótast.</s>
          </p>
        </div>
        <!-- TODO: add *** milestone -->
        <div>
          <!--
        was:
          Frú forkvinna,
          
          Eitt tað fyrsta, ein telvari lærir, er at taka ábyrgd av gerðum sínum.
        -->
          <p>
            <s xml:id="iwxqg7h7a3">Frú forkvinna, <lb/>eitt tað fyrsta, ein telvari lærir, er at taka ábyrgd av gerðum sínum.</s>
            <s xml:id="ltlmelu3ay">Eisini tá ið illa gongur í hond.</s>
            <s xml:id="kthk5jhswu">Og í seinastuni hava ikki allir leikir eydnast sum ætlað.</s>
            <s xml:id="byt66a3aix">Tað staðfestu vit, tá ið uppskotið um at fyrireika og bjóða Suðuroyartunnilin út endaði aftur í nevnd.</s>
          </p>
          <p>
            <s xml:id="u65xo7i37x">Missir tú fólkið, tapir tú talvið.</s>
            <s xml:id="l2wjhmejr5">Seinastu 40 árini hevur Suðuroyggin mist nógv fólk og stendur til at tapa, verða ikki avgerandi leikir fluttir.</s>
          </p>
          <p>
            <s xml:id="w7uj65ykpw">Vit hava tikið ábyrgd.</s>
            <s xml:id="dirkcnsdnt">Vit hugsa væl og fara hóvliga.</s>
            <s xml:id="wfyhxeugt3">Vit hava í huga, at aldrin kann ein gjørdur leikur broytast.</s>
            <s xml:id="ayilwh26tx">Nú kanna vit fleiri møguleikar, áðrenn vit flyta.</s>
          </p>
          <p>
            <s xml:id="osqa2b2qfh">Eg eri vónríkur um breiða semju, tá ið vit leggja uppskotið fram aftur í heyst. At vit standa saman.</s>
          </p>
          <p>
            <s xml:id="qyfu6mzetd">Vit stóðu saman um Fámjinstunnilin, sum nú er latin upp, um Dalstunnilin, sum helst letur upp í ár, og um Tjørnuvíkartunnilin, har arbeiðið væntandi byrjar komandi ár.</s>
          </p>
          <p>
            <s xml:id="qohzecs5ly">Strandferðsluflotin krevur endurnýggjan, og tvey skip eru liðugt prosjekterað.</s>
            <s xml:id="e35jzvmlrh">Annað skal sigla til Kalsoynna og verður ætlandi boðið út í ár – hitt skal sigla til Svínoyar og Fugloyar.</s>
          </p>
        </div>
        <!--TODO: add *** milestone -->
        <div>
          <p>
            <!--
          was:
            Frú forkvinna,
            
            Talvborðið stendur á Nakkinum enn. Røkurnar troyttar í øldir, áðrenn vit náddu fram, syngja
            Frændur.
          -->
            <s xml:id="bm5rcvtts2">Frú forkvinna, <lb/>“<quote>Talvborðið stendur á Nakkinum enn. Røkurnar troyttar í øldir, áðrenn vit náddu fram</quote>”, syngja Frændur.</s>
          </p>
          <p>
            <s xml:id="n3vnq4urgo">Og tað eru føroysk fjøll og firðir, ið mynda mentanina, sum í øldir hevur knýtt okkum saman og styrkt okkara samleika.</s>
            <s xml:id="d353eux2ab">Gjørt okkum til føroyingar.</s>
          </p>
          <p>
            <s xml:id="nwykkeppro">Mentanin er grundarlagið undir øllum; hon er sjálvt talvborðið, fólkið stendur á.</s>
            <s xml:id="uoxrmtbkoh">Men á mentanarliga økinum telva vit eisini móti øllum heiminum.</s>
          </p>
          <p>
            <s xml:id="h72vbkjz5t">Tí skulu vit styrkja føroyska mentan.</s>
          </p>
          <p>
            <s xml:id="fsr3eamisy">Vit leggja aftur at Mentanargrunni landsins, so virksemið kann fylgja tíðini, og grunnurin áhaldandi kann lyfta føroyskt mentanarlív.</s>
          </p>
          <pb n="15"/>
          <p>
            <s xml:id="la6x7cy3yg">Vit styrkja virksemið hjá Tjóðpallinum og Symfoniorkestrinum.</s>
            <s xml:id="riiag2zw4u">Vit gera nýggja goymslu til Tjóðsavnið, og vit umbyggja Listasavn Føroya.</s>
          </p>
          <p>
            <s xml:id="lf2qkk6s6m">Verulig gongd kemur á Koltursætlanina, sum – tá ið hon er liðug – bæði verður náttúrugranskingarstøð, umframt at skúlabørn kunnu vitja oynna og styrkja tilvitið um føroyska náttúru.</s>
          </p>
          <p>
            <s xml:id="fu5x5dtrna">Fyri fáum árum síðani høvdu øll børn í Føroyum sama førning.</s>
            <s xml:id="h3fumfgwx2">Soleiðis er ikki longur.</s>
            <s xml:id="yocabiz2nz">Vit hava havt stóra tilflyting seinastu árini, og fólk úr fleiri enn 100 londum búleikast nú her.</s>
          </p>
          <p>
            <s xml:id="yv5jjafivy">Tá ið tú telvar, er vanligt at greina talv hjá øðrum fyri at læra av teimum.</s>
            <s xml:id="giyqw65qpg">Tað, sum gekk væl, men eisini tað, sum gekk illa.</s>
            <s xml:id="drkb6j4hr5">Á sama hátt kunnu vit læra av okkara grannum, tá ið um tilflyting ræður.</s>
          </p>
          <p>
            <s xml:id="ct2hljengd">Tilflytingin er við til at nøkta tørvin á arbeiðsmegi og ríka samfelagið við nýhugsan og nýmenning.</s>
          </p>
          <p>
            <s xml:id="u35bkezz2u">Hinvegin tyngir hon serliga dagstovnar og skúlar, tí so nógv børn eru, sum ikki duga føroyskt.</s>
            <s xml:id="uupxllajvv">Mentanarmunir og vantandi málførleikar elva ofta til truplar støður.</s>
          </p>
          <p>
            <s xml:id="ysatp2mpzv">Á heysti í 2023 broyttu vit inntøkumørkini hjá útlendskum arbeiðstakarum, sum vilja hava familjuna við til Føroya.</s>
          </p>
          <p>
            <s xml:id="wx6jpzf3wi">Hetta hevur tálmað tilflytingini av samfylgjandi familjulimum munandi.</s>
          </p>
          <p>
            <s xml:id="o5bfxm7pev">Men vit skulu taka okkum væl av teimum, sum eru komin.</s>
            <s xml:id="rafhyjyzjh">Tí er fyrsta føroyska integratiónslógin nú sett í gildi.</s>
            <s xml:id="kohqnscvuv">Endamálið er, at tilflytarar kunnu nýta sínar førleikar, vera fíggjarliga sjálvbjargnir og luttaka í samfelagnum á jøvnum føti við okkum onnur.</s>
          </p>
        </div>
        <!-- TODO: add *** milestone -->
        <div>
          <!--
        was:
          Frú forkvinna,
          
          Fyri 55 árum síðan – í 1970 – vunnu Føroyar á fyrsta sinni viðurkenning sum sjálvstøðug ítróttatjóð.
        -->
          <p>
            <s xml:id="pynlemeimf">Frú forkvinna, <lb/>fyri 55 árum síðan – í 1970 – vunnu Føroyar á fyrsta sinni viðurkenning sum sjálvstøðug ítróttatjóð.</s>
            <s xml:id="mk4qz47qjf">Hetta var, tá ið Talvsambandið gjørdist limur í altjóða talvsamgonguni.</s>
            <s xml:id="opoxkabrl6">Sama ár vóru Føroyar við á talvolympiaduni.</s>
          </p>
          <p>
            <s xml:id="fwuth7tdvb">Nógv er hent síðani.</s>
            <s xml:id="aglw22mc22">Í dag hava vit ein stórmeistara og fleiri altjóða meistarar.</s>
            <s xml:id="gcjbg3kivz">Merkið sæst javnan á sigurskamlinum, bæði á oyggjaleikum, í EM- og HM-kappingum og á paralympiaduni.</s>
          </p>
          <pb n="16"/>
          <p>
            <s xml:id="f4pjvr2mkd">U21-liðið í hondbólti er triðbest í heiminum.</s>
            <s xml:id="awvmmt2vg5">Tað er ikki ein fjarur tanki, at Føroyar spæla seg til OL.</s>
            <s xml:id="oqxchdy5d3">Men sum er, forðar ríkisrættarliga støðan okkum atgongd.</s>
          </p>
          <p>
            <s xml:id="tajdfxzo6m">Hon forðar eisini atgongd á øðrum økjum.</s>
          </p>
          <p>
            <s xml:id="tiljqxgru2">Vit mugu hava fleiri uttanríkispolitiskar heimildir, so vit kunnu fáa altjóða limaskapir.</s>
            <s xml:id="qkomlgav7m">Tað er eitt nú neyðugt, skulu vit tryggja vinnuni kappingarføra marknaðaratgongd.</s>
          </p>
          <p>
            <s xml:id="jn6nitobpt">Samstarvið við donsku stjórnina er gott, og vit vilja varðveita tað.</s>
            <s xml:id="n3acnh5pyz">Men verandi støða er ein forðing.</s>
            <s xml:id="u5d4siq2ht">Hetta tykjast allir flokkar samdir um.</s>
          </p>
          <p>
            <s xml:id="cdw2qb6rr2">Vit mugu sjálv sita við borðið og flyta okkara uttanríkispolitisku leikir.</s>
            <s xml:id="aq5ojgjasu">Tí kunnu vit í hesum føri ikki sættast við remis.</s>
          </p>
          <p>
            <s xml:id="ixutzobxo7">Í 2023 segði danski forsætisráðharrin í setanarrøðu síni, at vit skulu hava eitt javnbjóðis samstarv millum trý fólk, trý lond og tríggjar tjóðir.</s>
          </p>
          <p>
            <s xml:id="wnd5ugd6fk">Í 2012 segði Kaj Leo Holm Johannesen, løgmaður og formaður í Sambandsflokkinum, at hann droymdi um ein ríkjafelagsskap við trimum sjálvstøðugum londum. At ein og hvør skipan má lagast til tíðina.</s>
          </p>
          <p>
            <s xml:id="w46jj4g547">Eg eri púra samdur.</s>
          </p>
          <p>
            <s xml:id="cxlidddnv3">Í talvi er ein meginregla, at nertir tú eitt talvfólk, skal tað flytast.</s>
            <s xml:id="z6tkoo6gv4">Í fluttum týdningi hava báðir partar – bæði Føroyar og Danmark – nú nortið fólkið. Tíðin er búgvin til at flyta leikin.</s>
          </p>
          <p>
            <s xml:id="knbm4xxsxu">Men tað krevur, at vit í Føroyum standa saman.</s>
          </p>
        </div>
        <!-- TODO: add *** milestone -->
        <div>
          <!--
        Frú forkvinna,

        Búgvin til hernað á vígvølli standa
        fylkini reystu til hildarfund, yrkti skaldið.
        -->

          <!-- TODO: fix formatting etc... -->
          <p> Frú forkvinna,<lb/> <quote>“Búgvin til hernað á vígvølli standa<lb/> fylkini reystu til hildarfund”</quote>, yrkti skaldið. </p>
          <p>
            <s xml:id="fiuewsm4sh">Hesar somu reglur lýsa eisini heimsstøðuna væl.</s>
            <s xml:id="uaeebpt7sm">Tí stríðini eru fleiri.</s>
            <s xml:id="up63yrqrlp">Um landaøki, trúgv, toll og pengar.</s>
          </p>
          <p>
            <s xml:id="oeo6iq2t7g">Støðan er ófrættakend.</s>
            <seg>Óviss.</seg>
          </p>
          <p>
            <s xml:id="ayfs2f2fua">Tollstríðið hjá USA kann fáa stórar fylgjur fyri Føroyar, tí tað, vit framleiða, útflyta vit í stóran mun, og tað, vit nýta, innflyta vit í stóran mun.</s>
          </p>
          <p>
            <s xml:id="jkvy7a6yqh">Vit hava tó bara ræði á egnum leikum.</s>
            <s xml:id="r5f4uy7zzr">Vit ráða ikki fyri, hvussu onnur flyta.</s>
            <s xml:id="jblavlwrww">Men vit fylgja væl við og gera tað, vit kunnu, fyri at leggja uppfyri.</s>
          </p>
          <p>
            <s xml:id="evq54huiru">Aðrir vígvøllir síggjast við áhaldandi polarisering og kríggi.</s>
          </p>
          <p>
            <s xml:id="aynz4nw4qk">Ukraina stríðist fyri landøki, fólkaræði, frælsi – og fyri øllum Evropa.</s>
            <s xml:id="rvzuaflwcg">Føroyar stuðla Ukraina við neyðhjálp.</s>
            <s xml:id="gwn5k5ua6j">Vit hava tikið ímóti flóttafólkum, og í heyst ætla vit at lata Ukraina skjóttgangandi bátar.</s>
          </p>
          <p>
            <s xml:id="tzeyb6vpne">Øll revsitiltøk, sum ES hevur móti Russlandi í sambandi við kríggið í Ukraina, eru eisini galdandi hjá okkum.</s>
          </p>
          <p>
            <s xml:id="zgfxbtlfjq">ES og Noreg settu fyri kortum tiltøk í verk mótvegis tveimum russiskum reiðaríum, sum eisini eiga skip, ið fiska undir Føroyum.</s>
            <s xml:id="kki4gzlank">Ikki orsakað av krígnum í Ukraina, men tí orsøkir eru at halda, at teirra skip taka lut í illgrunasomum virksemi.</s>
            <s xml:id="vzhvk32fxh">Landsstýrið fer um stutta tíð at biðja løgtingið um at víðka um verandi heimildir, soleiðis at Føroyar kunnu seta hesi tiltøk í verk.</s>
          </p>
          <p>
            <s xml:id="yi4v44ytc4">Og í Gasa er støðan ræðulig.</s>
            <s xml:id="bdlt4zhnii">Landsstýrið tekur fult undir við fráboðanini, sum 30 lond skrivaðu undir fyri viku síðani, um at enda kríggið í Gasa í stundini.</s>
          </p>
          <!--
        was:
          Frú forkvinna,

          Fyri knøppum 100 árum síðan var stór mannamúgva savnað á ólavsøku og hugdi at, meðan telvað
          varð við livandi fólki í Gundadali.
        -->
          <p>
            <s xml:id="eiscepwcre">Frú forkvinna, <lb/>fyri knøppum 100 árum síðan var stór mannamúgva savnað á ólavsøku og hugdi at, meðan telvað varð við livandi fólki í Gundadali.</s>
            <s xml:id="lvk6kozt24">Skótar vóru ílatnir sum talvfólk, og eini 600 fólk fylgdu við.</s>
          </p>
          <p>
            <s xml:id="iuxapdqwjz">Millum telvararnar var Andrias Ziska, langabbi Helga Dam Ziska.</s>
          </p>
          <p>
            <s xml:id="p5hiruxh34">Hóast Andrias Ziska ikki visti tá, at hann fór at vera langabbi fyrsta føroyska stórmeistaran, vísir hetta, at tað, vit gera í samtíðini, kann fáa avgerandi týdning fyri framtíðina.</s>
          </p>
          <p>
            <s xml:id="rhrwj5muvo">Eitt ættarlið kann slóða fyri, at eitt annað gerst stórmeistari.</s>
          </p>
          <pb n="18"/>
          <p>
            <s xml:id="v3p6cigmzr">Vit telva ikki longur við livandi fólki á ólavsøku.</s>
            <s xml:id="dspgp5eien">Men vit eru hvønn dag í hørðum talvi um okkara livandi fólk.</s>
          </p>
          <p>
            <!-- was: Ikki hvør við annan. Men við heimin. -->
            <s xml:id="ygt6wdhamg">Ikki hvør við annan, men við heimin.</s>
          </p>
          <p>
            <s xml:id="guvwqrw4ct">Tí mugu vit vera kappingarfør á øllum økjum.</s>
            <s xml:id="aqanwg2t3h">Vit mugu í felag flyta røttu leikirnar – og hava bæði nútíðina og framtíðina í huga.</s>
          </p>
          <p>
            <s xml:id="v4r5yhtxa2">Eg fari at tríva aftur í nakað av tí, sum Helgi Dam Ziska hugsaði um, tá ið hann sat í sínum týdningarmesta talvi: <lb/><quote>“<s xml:id="crlhmyh4p4">Lít á tíni dømievni.</s> <s xml:id="gfjdacrba5">Sættast ikki við remis móti góðum mótstøðumanni, um støðan er góð.</s> <s xml:id="mvuyyod6oc">Finn støðugt virknar og skapandi leikir.</s>”</quote></s>
          </p>
          <!-- was:
            Góðu tingfólk,
            
            Tíðin er stillað, og fólkið er sett. -->
          <p>
            <s xml:id="unt7gfmjir">Góðu tingfólk, tíðin er stillað, og fólkið er sett.</s>
          </p>
          <p>
            <s xml:id="j5mzuksomf">Mugu vit í felag finna sterkastu leikirnar hetta komandi tingárið.</s>
          </p>
          <p>
            <s xml:id="vswcf337em">Góða ólavsøku,</s>
          </p>
          <p>
            <s xml:id="d6ddje5r46">Gud signi Føroyar.</s>
          </p>
        </div>
      </div>
    </body>
  </text>
</TEI>