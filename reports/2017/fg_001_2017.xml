<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>FG-001/2017: Frágreiðing løgmans á ólavsøku 2017</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
                    <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents) and §27 (public debate) exceptions of the Faroese Copyright Act.</p>
                </availability>
                <date when="2025-11-10" />
            </publicationStmt>
            <notesStmt>
                <note />
            </notesStmt>
            <sourceDesc>
                <bibl type="parliamentary_document">
                    <publisher>Føroya Løgting</publisher>
                    <author>
                        <persName>Kaj Leo Holm Johannesen</persName>
                        <roleName>løgmaður</roleName>
                    </author>
                    <ref target="https://www.logting.fo/documents/41536" />
                    <note type="source_format">PDF document, machine-readable text</note>
                    <date when="2017-07-29">29. juli 2017</date>
                </bibl>
            </sourceDesc>
        </fileDesc>
        <encodingDesc>
            <editorialDecl>
                <correction>
                    <p statrt="medium">Manual correction of OCR/extraction errors identified during PDF text extraction.</p>
                </correction>
                <segmentation>
                    <p statrt="medium">Questions segmented according to the numbered structure in source document. Background text has been divided into paragraphs and sentences.</p>
                </segmentation>
            </editorialDecl>
        </encodingDesc>
    </teiHeader>
    <text>
        <body>
            <pb n="1" />
            <div type="report">
                <pb n="3" />
                <div type="chapter">
                    <head>Partur I</head>
                    <div>
                        <head rend="bold">Røða løgmans</head>
                        <pb n="4" />
                        <pb n="5" />
                        <div>
                            <p>
                                <seg>Harra formaður</seg>
                            </p>
                            <p>
                                <s>Einaferð var tað ein maður, sum vaknaði við kaldan dreym.</s>
                            </p>
                            <p>
                                <s>Hesa náttina droymdi hann ein løgnan dreym um sjey feitar kýr.</s>
                                <s>Vakrar og væl í holdum gingu tær við áarbakkan og ótu tað góða, grøna grasið.</s>
                            </p>
                            <p>
                                <s>Hesin maðurin var ein Farao – høvdingi í Egyptalandi, og hann átti at kunnað sovið væl, tí tað gekst framúr væl í landinum.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>
                            <p>
                                <s>Tað gongst eisini væl í Føroyum.</s>
                            </p>
                            <p>
                                <s>Vit eru eydnusamasta fólk í heiminum, vísir kanning hjá Fólkaheilsuráðnum.</s>
                                <s>Búskapurin verður skírdur ein “superøkonomi”.</s>
                                <s>Vit hava ongantíð áður verið so nógvir íbúgvar.</s>
                                <s>Útlendsk ferðafólk streyma til oyggjarnar.</s>
                                <s>Arbeiðið er til næstan allar hendur.</s>
                                <s>Ítrótturin røkkur dreymaúrslitum.</s>
                                <s>Og fyrsta Michelin-stjørnan er í hús.</s>
                            </p>
                            <p>
                                <s>Tað skuldi tí ikki verið neyðugt at stúrt, nú okkara kýr – so at siga – njóta tað sevjumikla grøna grasið.</s>
                                <s>Men hjá Farao vóru tað ikki tær feitu kýrnar, sum darvaðu náttarsvøvnin.</s>
                                <s>Tað var tað, hann síðani droymdi.</s>
                            </p>
                            <p>
                                <s>Tí brádliga komu sjey ljótar, skrámutar kýr og gloyptu teimum vøkru kýrnum.</s>
                            </p>
                            <p>
                                <s>Tey flestu munnu hava hoyrt hesa søguna um Farao – og um Jósef, sum týddi honum dreymin.</s>
                                <s>Um sjey ár við nógvari yvirflóð – og síðani sjey hungursár.</s>
                            </p>
                            <p>
                                <s>Dreymatýðingin kom helst dátt við hjá høvdinginum.</s>
                                <s>Eingin vil hugsa um ringar tíðir, tá ið alt stendur í besta blóma.</s>
                                <s>Men tað var júst tað, Farao mátti gera.</s>
                                <s>Hann skuldi leggja til síðis í góðu tíðunum, so hann kundi standa ímóti, tá ringu tíðirnar komu.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>
                            <p>
                                <s>Søgan um Farao er framvegis tíðarbær.</s>
                                <s>Eftir góðar tíðir koma ringar tíðir.</s>
                            </p>
                            <p>
                                <s>Pendulið sveiggjar støðugt, men stýra vit væl, kunnu vit minka um sveiggini og gera ringu tíðirnar betri.</s>
                            </p>
                            <p>
                                <s>Í Føroyum hava vit tó sjáldan stýrt nóg væl í góðum tíðum.</s>
                                <s>Lagt uppfyri og gjørt neyðugu broytingarnar, áðrenn búskaparliga illveðrið er brostið á aftur.</s>
                            </p>
                            <pb n="6" />
                            <p>
                                <s>Í bókini í Havsins hjarta lýsir Gunnar Hoydal okkum soleiðis:</s>
                                <lb />
                                <quote>
                                    <p>
                                        <s>Dandandi á eggini millum stórlæti og skomm, at vit sveiggja í Føroyum, skifta millum ovurhuga og ráðaloysi, upp- og niðurtúrar.</s>
                                    </p>
                                </quote>
                            </p>
                            <p>
                                <s>Tá ið samgongan tók við, hevði landið havt stórt hall í nógv ár.</s>
                                <s>Tað er nú vent til avlop.</s>
                                <s>Vit hava ikki latið okkum freistað til at oyðsla, nú tað gongst væl.</s>
                                <s>Heldur hava vit víst varsemi.</s>
                                <s>Hildið aftur.</s>
                                <s>Júst sum dreymurin hjá Farao eggjaði til.</s>
                            </p>
                            <p>
                                <s>Tað krevur dirvi at halda aftur á aldukambinum.</s>
                                <s>Vanliga veksur almenni raksturin við 7 til 8 prosentum árliga í góðum tíðum.</s>
                                <s>Men komandi ár veksur raksturin bara 2,5 prosent samanlagt.</s>
                            </p>
                            <p>
                                <s>Í Búskapargrunnin bera vit avlopskornið, ið skal styrkja okkum í verri tíðum.</s>
                                <s>Sum vit skulu dúva uppá, tá ið kýrnar aftur verða rakari.</s>
                                <s>Og tá ið vit skulu rinda skuld aftur.</s>
                            </p>
                            <p>
                                <s>Búskapargrunnurin er eitt av týðandi amboðunum í strembani eftir størri sjálvbjargni.</s>
                                <s>Seinastu tvey árini hava vit harumframt fryst blokkin.</s>
                                <s>Avlopið veksur.</s>
                                <s>Okkara BTÚ veksur.</s>
                                <s>Vit fara at rinda skuld aftur.</s>
                                <s>Og familjurættarliga økið verður yvirtikið á ólavsøku komandi ár, samstundis sum vit arbeiða við at yvirtaka útlendinga- og loftferðsluøkið.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>
                            <p>
                                <s>»Út ganga djarvir dreymar«, sigur orðatakið.</s>
                            </p>
                            <p>
                                <s>Nógvir av djørvu dreymunum hjá samgonguni eru gingnir út.</s>
                                <s>Aðrir eru ávegis.</s>
                                <s>Avrikini eru sjónlig.</s>
                                <s>Onkur løta hevur verið buldraslig, treyðugt so – men eg kann í dag púra ivaleysur staðfesta, at Føroyar eru vorðnar eitt javnari samfelag.</s>
                                <s>Eitt meira tíðarhóskandi samfelag.</s>
                                <s>Og eitt meira sjálvbjargið samfelag.</s>
                            </p>
                            <p>
                                <s>Júst sum vit droymdu um undan valinum.</s>
                            </p>
                            <p>
                                <s>Kortini hava vit enn ikki loyst øll stórmálini.</s>
                            </p>
                            <p>
                                <s>Eg má bara siga, sum er.</s>
                                <s>Tað hevur ikki gingið eftir vild.</s>
                                <s>Men vit falla ikki í fátt.</s>
                            </p>
                            <p>
                                <s>»Men hví broyta, nú tað gongst so væl?« spyrja fólk.</s>
                            </p>
                            <p>
                                <s>Tað gera vit, tí tað er stórur munur á at velja at gera broytingar – og at vera kroystur til at gera tær.</s>
                                <s>Tað fyrra er at hava tamarhaldið – tað seinna er at missa tamarhaldið.</s>
                            </p>
                            <p>
                                <s>Ongantíð áður eru grundleggjandi broytingar gjørdar í góðum tíðum.</s>
                                <s>Og hóast tað ikki er lætt at loysa hesi stóru málini, er tað kortini rætt at gera tað.</s>
                            </p>
                            <pb n="7" />
                            <p>
                                <s>Tí venda vit aftur til Farao, so mátti hann eisini gera broytingar í góðu tíðunum.</s>
                            </p>
                            <p>
                                <s>Summi hava uttan iva verið ósamd og ill um broytingarnar.</s>
                                <s>Men tær vóru avgerandi, um tey skuldu klára seg, tá soltnu kýrnar komu.</s>
                                <s>Tá pendulið sveiggjaði aftur.</s>
                            </p>
                            <p>
                                <s>Tað eru tær eisini hjá okkum.</s>
                            </p>
                            <p>
                                <s>Tá Farao framdi sínar broytingar fekk eingin høvi at mótmæla.</s>
                                <s>Tíbetur er hetta ikki soleiðis hjá okkum.</s>
                                <s>Í einum sterkum fólkaræði er pláss fyri fleiri meiningum – eisini fleiri hvassorðaðum meiningum.</s>
                            </p>
                            <p>
                                <s>Tað er eitt gott tekin, at fólk hava sterkar hugsanir um fiskivinnunýskipanina.</s>
                                <s>Tí tað vísir, at vit brýggja okkum um okkara land og okkara skipanir.</s>
                            </p>
                            <p>
                                <s>Tilgongdin hevur verið tvørlig, og kjakið hevur verið hart.</s>
                                <s>Men sjónarmið eru førkað, og hugsanir brýndar.</s>
                                <s>Allir partar hava givið seg.</s>
                            </p>
                            <p>
                                <s>Úrslitið leggja vit fyri Løgtingið í august.</s>
                                <s>Tað byggir á upprunaliga uppskotið, sum Løgtingið viðgjørdi í undanfarnu tingsetu.</s>
                                <s>Onkrar broytingar frá vinnunevndini verða tiknar við.</s>
                                <s>Og gildiskoman fyri kvotaskipanina verður útsett til 1.januar 2019.</s>
                            </p>
                            <p>
                                <s>Grundarlagið er enn sum áður, at fiskiríkidømið er ogn Føroya fólks.</s>
                                <s>Tað er varandi grundarlag undir føroyska búskapinum og kann hvørki í lóg ella í verki gerast privat ogn.</s>
                            </p>
                            <p>
                                <s>Nógvar undanfarnar samgongur hava sagt, at ein nýggj fiskivinnuskipan taldist millum fremstu og týdningarmestu málini.</s>
                                <s>Nógvar royndir eru gjørdar.</s>
                                <s>Nógv uppskot eru havnað.</s>
                            </p>
                            <p>
                                <s>Nú má og skal málið loysast!</s>
                            </p>
                            <p>
                                <s>Nú fiskivinnuskipanin er við at koma undir land, skulu eisini karmarnir um alivinnuna dagførast.</s>
                                <s>Alivinnan er eftir fáum árum vorðin okkara fremsta útflutningsvinna.</s>
                            </p>
                            <p>
                                <s>Vit vilja tryggja, at alivinnan ikki bara lønar seg her og nú, men eisini í framtíðini.</s>
                                <s>Tí taka vit lívfrøðiligu avbjóðingarnar í álvara og hava hert eftirlitið.</s>
                            </p>
                            <p>
                                <s>Tað eru bara tríggjar fyritøkur, sum í dag hava rætt til at ala fisk.</s>
                                <s>Okkara uppskot leggur upp til, at miðsavnanin ikki gerst enn sterkari.</s>
                            </p>
                            <p>
                                <s>Vinnan skal hava betri møguleikar at mennast, til dømis við aling á landi ella á harðbalnum sjóøkjum – og við at ala skeljadjór og tara.</s>
                            </p>
                            <p>
                                <s>Tað hevur verið drúgt at fyrireika nýggu pensjónsskipanina.</s>
                                <s>Men tað hevur verið neyðugt.</s>
                            </p>
                            <pb n="8" />
                            <p>
                                <s>Nýggja pensjónsskipanin fer at lyfta fátækastu pensjónistarnar upp.</s>
                                <s>Tað hava tey uppiborið afturfyri alt, tey hava latið okkum ígjøgnum sítt langa arbeiðslív.</s>
                            </p>
                            <p>
                                <s>Karmarnir um ellisárini verða betri.</s>
                                <s>Og sjálvandi fara tey, sum hava hug og møguleika at arbeiða eftir pensjónsaldur, at sleppa tað.</s>
                                <s>Eru fólk hinvegin niðurslitin fyri pensjónsaldur, kunnu tey pensjónerast tá.</s>
                            </p>
                            <p>
                                <s>Pensjónsskipanin verður løgd fyri Løgtingið í heyst.</s>
                                <s>Ein skipan, har fólk sjálvi spara saman, samstundis sum hon verður gjørd meira samhaldsføst.</s>
                            </p>
                            <p>
                                <s>Undan okkum hava fleiri roynt at loyst gordiska knútin við teimum trimum sjúkrahúsunum.</s>
                                <s>Men við heilsunýskipanini hava vit kvett knútin av.</s>
                            </p>
                            <p>
                                <s>Frá 1. januar verður sjúkrahúsverkið skipað sum ein bygnaður.</s>
                                <s>Ein leiðari fer at hava evstu ábyrgdina saman við teimum trimum staðbundnu leiðslunum.</s>
                                <s>Uppgávubýtið millum sjúkrahúsini skal vera greitt, og tey skulu hava felags visitatión og bíðilista.</s>
                                <s>Vit skulu nú gera av, hvørjar viðgerðir og tænastur skulu vera og – ikki minst – hvar tær skulu vera.</s>
                            </p>
                            <p>
                                <s>Fyri at fáa læknar og heilsustarvsfólk at støðast stovnaðu vit eina serstaka serlæknapulju.</s>
                                <s>Og longu nú síggja vit úrslit.</s>
                                <s>Seinasta árið eru fleiri nýggir serlæknar settir í starv.</s>
                                <s>Tá hetta árið er liðið eru á leið 10 serlæknar fleiri í starvi í sjúkrahúsverkinum.</s>
                            </p>
                            <p>
                                <s>Eisini stjórnarskipanin, sum vit skjótt skulu á fólkaatkvøðu um, verður eitt nýbrot.</s>
                                <s>Í hesi løtu verður hon send til hoyringar, so allir føroyingar sleppa at siga sína hugsan.</s>
                            </p>
                            <p>
                                <s>Stjórnarskipanin tryggjar okkum nøkur grundleggjandi rættindi, sum vit kanska hava tikið fyri givið.</s>
                                <s>Eitt nú javnbjóðis rættindi til undirvísing og ókeypis fólkaskúla.</s>
                                <s>Stjórnarskipanin slær eisini fast, at børn hava rætt til at vaksa upp undir tryggum og góðum korum – og at øll í hinum endanum hava rætt til virðilig ellisár.</s>
                            </p>
                            <p>
                                <s>Stjórnarskipanin er ikki eitt samgongumál.</s>
                                <s>Hon er eitt mál fyri alt Løgtingið og eitt mál fyri alt Føroya fólk.</s>
                                <s>Við stjórnarskipanini verður okkara fólkaræðið styrkt, tí vit staðfesta, at Føroya fólk hevur valdið í Føroyum.</s>
                                <s>Ikki Løgtingið – ikki landsstýrið, men fólkið.</s>
                                <s>Skal avgerð takast um grundleggjandi spurningar – til dømis um ríkisrættarliga støðan skal broytast ella um vit skulu gerast partur av ES – er tað eingin annar enn fólkið, sum á fólkaatkvøðu kann taka avgerðina.</s>
                            </p>
                            <p>
                                <s>Mentanin er ein høvuðsorsøk til, at vit búgva júst her.</s>
                                <s>Mentanin er sterkasta megin, ið heldur okkum saman, hóast vit eru ósamd.</s>
                            </p>
                            <p>
                                <s>Samgongan vil, at okkara listafólk skulu hava betri kor at hugsavna seg um sína list.</s>
                                <s>Tí er stuðulin hækkaður bæði til Mentanargrunnin og til film.</s>
                            </p>
                            <pb n="9" />
                            <p>
                                <s>Ein minstulønarskipan fyri yrkislistafólk undir Mentanargrunninum fer at tryggja arbeiðsnáðir í longri tíðarbil – nakað, sum listafólk leingi hava droymt um.</s>
                            </p>
                            <p>
                                <s>Og eisini aðrir mentanardreymar gerast veruleiki, tí loksins fer leiklistin at fáa ein virðiligan pall.</s>
                                <s>Fyrstu ítøkiligu stigini til tjóðpallin verða tikin seinni í ár.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>

                        </div>
                        <div>
                            <p>
                                <seg>Harra formaður</seg>
                            </p>

                        </div>
                    </div>
                </div>
                <div type="chapter">
                    <head rend="bold center">Partur II</head>

                </div>
                <pb n="43" />
                <div type="chapter">
                    <head>Partur III</head>
                    <div>
                        <head rend="bold">Løglisti</head>
                    </div>
                </div>
            </div>
        </body>
    </text>
</TEI>