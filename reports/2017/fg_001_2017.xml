<TEI xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title>FG-001/2017: Frágreiðing løgmans á ólavsøku 2017</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
                    <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents) and §27 (public debate) exceptions of the Faroese Copyright Act.</p>
                </availability>
                <date when="2025-11-10"/>
            </publicationStmt>
            <notesStmt>
                <note/>
            </notesStmt>
            <sourceDesc>
                <bibl type="parliamentary_document">
                    <publisher>Føroya Løgting</publisher>
                    <author>
                        <persName>Kaj Leo Holm Johannesen</persName>
                        <roleName>løgmaður</roleName>
                    </author>
                    <ref target="https://www.logting.fo/documents/41536"/>
                    <note type="source_format">PDF document, machine-readable text</note>
                    <date when="2017-07-29">29. juli 2017</date>
                </bibl>
            </sourceDesc>
        </fileDesc>
        <encodingDesc>
            <editorialDecl>
                <correction>
                    <p statrt="medium">Manual correction of OCR/extraction errors identified during PDF text extraction.</p>
                </correction>
                <segmentation>
                    <p statrt="medium">Questions segmented according to the numbered structure in source document. Background text has been divided into paragraphs and sentences.</p>
                </segmentation>
            </editorialDecl>
        </encodingDesc>
    </teiHeader>
    <text>
        <body>
            <pb n="1"/>
            <div type="report">
                <pb n="3"/>
                <div type="chapter">
                    <head>Partur I</head>
                    <div>
                        <head rend="bold">Røða løgmans</head>
                        <pb n="4"/>
                        <pb n="5"/>
                        <div>
                            <p>
                                <seg>Harra formaður</seg>
                            </p>
                            <p>
                                <s xml:id="cs274jjr76">Einaferð var tað ein maður, sum vaknaði við kaldan dreym.</s>
                            </p>
                            <p>
                                <s xml:id="zg7thqbf5b">Hesa náttina droymdi hann ein løgnan dreym um sjey feitar kýr.</s>
                                <s xml:id="vmxf3kc4tb">Vakrar og væl í holdum gingu tær við áarbakkan og ótu tað góða, grøna grasið.</s>
                            </p>
                            <p>
                                <s xml:id="p66ptihf32">Hesin maðurin var ein Farao – høvdingi í Egyptalandi, og hann átti at kunnað sovið væl, tí tað gekst framúr væl í landinum.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>
                            <p>
                                <s xml:id="m2igcp4674">Tað gongst eisini væl í Føroyum.</s>
                            </p>
                            <p>
                                <s xml:id="u3r4u2svdm">Vit eru eydnusamasta fólk í heiminum, vísir kanning hjá Fólkaheilsuráðnum.</s>
                                <s xml:id="o542wvo7h4">Búskapurin verður skírdur ein “superøkonomi”.</s>
                                <s xml:id="f4ktyfwrjw">Vit hava ongantíð áður verið so nógvir íbúgvar.</s>
                                <s xml:id="h7sju72aao">Útlendsk ferðafólk streyma til oyggjarnar.</s>
                                <s xml:id="xph5phz2bs">Arbeiðið er til næstan allar hendur.</s>
                                <s xml:id="d6cpryoue7">Ítrótturin røkkur dreymaúrslitum.</s>
                                <s xml:id="ie5vtwf4el">Og fyrsta Michelin-stjørnan er í hús.</s>
                            </p>
                            <p>
                                <s xml:id="sgle6egyq3">Tað skuldi tí ikki verið neyðugt at stúrt, nú okkara kýr – so at siga – njóta tað sevjumikla grøna grasið.</s>
                                <s xml:id="gbubwl6s4n">Men hjá Farao vóru tað ikki tær feitu kýrnar, sum darvaðu náttarsvøvnin.</s>
                                <s xml:id="b6c6fxmzv6">Tað var tað, hann síðani droymdi.</s>
                            </p>
                            <p>
                                <s xml:id="lphrzcu6it">Tí brádliga komu sjey ljótar, skrámutar kýr og gloyptu teimum vøkru kýrnum.</s>
                            </p>
                            <p>
                                <s xml:id="pk3ks6hpzr">Tey flestu munnu hava hoyrt hesa søguna um Farao – og um Jósef, sum týddi honum dreymin.</s>
                                <s xml:id="a4eyxbla55">Um sjey ár við nógvari yvirflóð – og síðani sjey hungursár.</s>
                            </p>
                            <p>
                                <s xml:id="l3iur56wdo">Dreymatýðingin kom helst dátt við hjá høvdinginum.</s>
                                <s xml:id="tng23u2rr5">Eingin vil hugsa um ringar tíðir, tá ið alt stendur í besta blóma.</s>
                                <s xml:id="eyyicylevv">Men tað var júst tað, Farao mátti gera.</s>
                                <s xml:id="zfkhsb5o6c">Hann skuldi leggja til síðis í góðu tíðunum, so hann kundi standa ímóti, tá ringu tíðirnar komu.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>
                            <p>
                                <s xml:id="sw6gtmh5pp">Søgan um Farao er framvegis tíðarbær.</s>
                                <s xml:id="v7nzfgmftc">Eftir góðar tíðir koma ringar tíðir.</s>
                            </p>
                            <p>
                                <s xml:id="lnmywebizy">Pendulið sveiggjar støðugt, men stýra vit væl, kunnu vit minka um sveiggini og gera ringu tíðirnar betri.</s>
                            </p>
                            <p>
                                <s xml:id="sb6ikhtpbs">Í Føroyum hava vit tó sjáldan stýrt nóg væl í góðum tíðum.</s>
                                <s xml:id="nmlvsfy7mr">Lagt uppfyri og gjørt neyðugu broytingarnar, áðrenn búskaparliga illveðrið er brostið á aftur.</s>
                            </p>
                            <pb n="6"/>
                            <p>
                                <s xml:id="o6xq36c4ph">Í bókini í Havsins hjarta lýsir Gunnar Hoydal okkum soleiðis:</s>
                                <lb/>
                                <quote>
                                    <p>
                                        <s xml:id="b3mlw4bg42">Dandandi á eggini millum stórlæti og skomm, at vit sveiggja í Føroyum, skifta millum ovurhuga og ráðaloysi, upp- og niðurtúrar.</s>
                                    </p>
                                </quote>
                            </p>
                            <p>
                                <s xml:id="u226bi3oo4">Tá ið samgongan tók við, hevði landið havt stórt hall í nógv ár.</s>
                                <s xml:id="huzkg3ldzl">Tað er nú vent til avlop.</s>
                                <s xml:id="wfz2x35jus">Vit hava ikki latið okkum freistað til at oyðsla, nú tað gongst væl.</s>
                                <s xml:id="mng5aq6qi6">Heldur hava vit víst varsemi.</s>
                                <s xml:id="jy3cb7perx">Hildið aftur.</s>
                                <s xml:id="zyjymx6rrz">Júst sum dreymurin hjá Farao eggjaði til.</s>
                            </p>
                            <p>
                                <s xml:id="zaef6bnkvn">Tað krevur dirvi at halda aftur á aldukambinum.</s>
                                <s xml:id="qem3ckeym6">Vanliga veksur almenni raksturin við 7 til 8 prosentum árliga í góðum tíðum.</s>
                                <s xml:id="vbzb3lfjoh">Men komandi ár veksur raksturin bara 2,5 prosent samanlagt.</s>
                            </p>
                            <p>
                                <s xml:id="eamoeyuipi">Í Búskapargrunnin bera vit avlopskornið, ið skal styrkja okkum í verri tíðum.</s>
                                <s xml:id="eenunw46ds">Sum vit skulu dúva uppá, tá ið kýrnar aftur verða rakari.</s>
                                <s xml:id="sq7tvw65dr">Og tá ið vit skulu rinda skuld aftur.</s>
                            </p>
                            <p>
                                <s xml:id="gukkzxedmh">Búskapargrunnurin er eitt av týðandi amboðunum í strembani eftir størri sjálvbjargni.</s>
                                <s xml:id="yoet33f4yo">Seinastu tvey árini hava vit harumframt fryst blokkin.</s>
                                <s xml:id="bbu5kvvkab">Avlopið veksur.</s>
                                <s xml:id="rvb5a2nynt">Okkara BTÚ veksur.</s>
                                <s xml:id="mpmd3kg6sk">Vit fara at rinda skuld aftur.</s>
                                <s xml:id="k7srwbovgw">Og familjurættarliga økið verður yvirtikið á ólavsøku komandi ár, samstundis sum vit arbeiða við at yvirtaka útlendinga- og loftferðsluøkið.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>
                            <p>
                                <s xml:id="wb35bblokj">»Út ganga djarvir dreymar«, sigur orðatakið.</s>
                            </p>
                            <p>
                                <s xml:id="qwdzaaznte">Nógvir av djørvu dreymunum hjá samgonguni eru gingnir út.</s>
                                <s xml:id="k4uqsosaok">Aðrir eru ávegis.</s>
                                <s xml:id="p6lnhdra63">Avrikini eru sjónlig.</s>
                                <s xml:id="k2bd7ljlei">Onkur løta hevur verið buldraslig, treyðugt so – men eg kann í dag púra ivaleysur staðfesta, at Føroyar eru vorðnar eitt javnari samfelag.</s>
                                <s xml:id="bgjok6nxdg">Eitt meira tíðarhóskandi samfelag.</s>
                                <s xml:id="fvlecf3af5">Og eitt meira sjálvbjargið samfelag.</s>
                            </p>
                            <p>
                                <s xml:id="t3quiz2etx">Júst sum vit droymdu um undan valinum.</s>
                            </p>
                            <p>
                                <s xml:id="retdtrhm2a">Kortini hava vit enn ikki loyst øll stórmálini.</s>
                            </p>
                            <p>
                                <s xml:id="c7dhhmxn5t">Eg má bara siga, sum er.</s>
                                <s xml:id="axexvq4le7">Tað hevur ikki gingið eftir vild.</s>
                                <s xml:id="zczom7nsjg">Men vit falla ikki í fátt.</s>
                            </p>
                            <p>
                                <s xml:id="djejvfr4gf">»Men hví broyta, nú tað gongst so væl?« spyrja fólk.</s>
                            </p>
                            <p>
                                <s xml:id="wymgf565bv">Tað gera vit, tí tað er stórur munur á at velja at gera broytingar – og at vera kroystur til at gera tær.</s>
                                <s xml:id="mheluubiyy">Tað fyrra er at hava tamarhaldið – tað seinna er at missa tamarhaldið.</s>
                            </p>
                            <p>
                                <s xml:id="fytboamimx">Ongantíð áður eru grundleggjandi broytingar gjørdar í góðum tíðum.</s>
                                <s xml:id="c5xs6tgfi5">Og hóast tað ikki er lætt at loysa hesi stóru málini, er tað kortini rætt at gera tað.</s>
                            </p>
                            <pb n="7"/>
                            <p>
                                <s xml:id="ncmlanv5mk">Tí venda vit aftur til Farao, so mátti hann eisini gera broytingar í góðu tíðunum.</s>
                            </p>
                            <p>
                                <s xml:id="qlfkybnvfz">Summi hava uttan iva verið ósamd og ill um broytingarnar.</s>
                                <s xml:id="uxjwf3snvx">Men tær vóru avgerandi, um tey skuldu klára seg, tá soltnu kýrnar komu.</s>
                                <s xml:id="kxsumpbeky">Tá pendulið sveiggjaði aftur.</s>
                            </p>
                            <p>
                                <s xml:id="zr2hl6sjer">Tað eru tær eisini hjá okkum.</s>
                            </p>
                            <p>
                                <s xml:id="plh3fh3k75">Tá Farao framdi sínar broytingar fekk eingin høvi at mótmæla.</s>
                                <s xml:id="ee3h4otqbc">Tíbetur er hetta ikki soleiðis hjá okkum.</s>
                                <s xml:id="iy6i5c7dzg">Í einum sterkum fólkaræði er pláss fyri fleiri meiningum – eisini fleiri hvassorðaðum meiningum.</s>
                            </p>
                            <p>
                                <s xml:id="zupidhxyzr">Tað er eitt gott tekin, at fólk hava sterkar hugsanir um fiskivinnunýskipanina.</s>
                                <s xml:id="jtbipvfo3y">Tí tað vísir, at vit brýggja okkum um okkara land og okkara skipanir.</s>
                            </p>
                            <p>
                                <s xml:id="dthf6ogkdq">Tilgongdin hevur verið tvørlig, og kjakið hevur verið hart.</s>
                                <s xml:id="fpchkn35if">Men sjónarmið eru førkað, og hugsanir brýndar.</s>
                                <s xml:id="vmw3lcxt2d">Allir partar hava givið seg.</s>
                            </p>
                            <p>
                                <s xml:id="bbjceiish5">Úrslitið leggja vit fyri Løgtingið í august.</s>
                                <s xml:id="ldvsocnqq3">Tað byggir á upprunaliga uppskotið, sum Løgtingið viðgjørdi í undanfarnu tingsetu.</s>
                                <s xml:id="ltn5gyqmxb">Onkrar broytingar frá vinnunevndini verða tiknar við.</s>
                                <s xml:id="lfoums6eft">Og gildiskoman fyri kvotaskipanina verður útsett til 1.januar 2019.</s>
                            </p>
                            <p>
                                <s xml:id="trlk72vlbu">Grundarlagið er enn sum áður, at fiskiríkidømið er ogn Føroya fólks.</s>
                                <s xml:id="ejm4ehys3y">Tað er varandi grundarlag undir føroyska búskapinum og kann hvørki í lóg ella í verki gerast privat ogn.</s>
                            </p>
                            <p>
                                <s xml:id="o4y7oogiwd">Nógvar undanfarnar samgongur hava sagt, at ein nýggj fiskivinnuskipan taldist millum fremstu og týdningarmestu málini.</s>
                                <s xml:id="evwokvxdee">Nógvar royndir eru gjørdar.</s>
                                <s xml:id="aogq2byr5x">Nógv uppskot eru havnað.</s>
                            </p>
                            <p>
                                <s xml:id="nca7hiug6w">Nú má og skal málið loysast!</s>
                            </p>
                            <p>
                                <s xml:id="ivayc35gpj">Nú fiskivinnuskipanin er við at koma undir land, skulu eisini karmarnir um alivinnuna dagførast.</s>
                                <s xml:id="d7i3r3qfzl">Alivinnan er eftir fáum árum vorðin okkara fremsta útflutningsvinna.</s>
                            </p>
                            <p>
                                <s xml:id="e47y77qaqj">Vit vilja tryggja, at alivinnan ikki bara lønar seg her og nú, men eisini í framtíðini.</s>
                                <s xml:id="gdhb4gffuu">Tí taka vit lívfrøðiligu avbjóðingarnar í álvara og hava hert eftirlitið.</s>
                            </p>
                            <p>
                                <s xml:id="yxlh5bfwth">Tað eru bara tríggjar fyritøkur, sum í dag hava rætt til at ala fisk.</s>
                                <s xml:id="xz2r2gym7g">Okkara uppskot leggur upp til, at miðsavnanin ikki gerst enn sterkari.</s>
                            </p>
                            <p>
                                <s xml:id="evmoavkeqe">Vinnan skal hava betri møguleikar at mennast, til dømis við aling á landi ella á harðbalnum sjóøkjum – og við at ala skeljadjór og tara.</s>
                            </p>
                            <p>
                                <s xml:id="memdy4dtae">Tað hevur verið drúgt at fyrireika nýggu pensjónsskipanina.</s>
                                <s xml:id="ejrgiyqf44">Men tað hevur verið neyðugt.</s>
                            </p>
                            <pb n="8"/>
                            <p>
                                <s xml:id="avpcr2pjlu">Nýggja pensjónsskipanin fer at lyfta fátækastu pensjónistarnar upp.</s>
                                <s xml:id="gdjaa4y7t7">Tað hava tey uppiborið afturfyri alt, tey hava latið okkum ígjøgnum sítt langa arbeiðslív.</s>
                            </p>
                            <p>
                                <s xml:id="wov75ytzaj">Karmarnir um ellisárini verða betri.</s>
                                <s xml:id="wridzmfexx">Og sjálvandi fara tey, sum hava hug og møguleika at arbeiða eftir pensjónsaldur, at sleppa tað.</s>
                                <s xml:id="fav3b4ns57">Eru fólk hinvegin niðurslitin fyri pensjónsaldur, kunnu tey pensjónerast tá.</s>
                            </p>
                            <p>
                                <s xml:id="h63ihi3kx2">Pensjónsskipanin verður løgd fyri Løgtingið í heyst.</s>
                                <s xml:id="oic3etb442">Ein skipan, har fólk sjálvi spara saman, samstundis sum hon verður gjørd meira samhaldsføst.</s>
                            </p>
                            <p>
                                <s xml:id="tqbvhrlrdc">Undan okkum hava fleiri roynt at loyst gordiska knútin við teimum trimum sjúkrahúsunum.</s>
                                <s xml:id="fw5fo62g46">Men við heilsunýskipanini hava vit kvett knútin av.</s>
                            </p>
                            <p>
                                <s xml:id="shc2zkld2g">Frá 1. januar verður sjúkrahúsverkið skipað sum ein bygnaður.</s>
                                <s xml:id="kzzntl4eb5">Ein leiðari fer at hava evstu ábyrgdina saman við teimum trimum staðbundnu leiðslunum.</s>
                                <s xml:id="c24h7txdqv">Uppgávubýtið millum sjúkrahúsini skal vera greitt, og tey skulu hava felags visitatión og bíðilista.</s>
                                <s xml:id="uskpqxspaq">Vit skulu nú gera av, hvørjar viðgerðir og tænastur skulu vera og – ikki minst – hvar tær skulu vera.</s>
                            </p>
                            <p>
                                <s xml:id="u373qmybna">Fyri at fáa læknar og heilsustarvsfólk at støðast stovnaðu vit eina serstaka serlæknapulju.</s>
                                <s xml:id="ntqylwonno">Og longu nú síggja vit úrslit.</s>
                                <s xml:id="eihuvylmej">Seinasta árið eru fleiri nýggir serlæknar settir í starv.</s>
                                <s xml:id="cllqk7rbd3">Tá hetta árið er liðið eru á leið 10 serlæknar fleiri í starvi í sjúkrahúsverkinum.</s>
                            </p>
                            <p>
                                <s xml:id="hiso2esyi4">Eisini stjórnarskipanin, sum vit skjótt skulu á fólkaatkvøðu um, verður eitt nýbrot.</s>
                                <s xml:id="g2ycetjrp6">Í hesi løtu verður hon send til hoyringar, so allir føroyingar sleppa at siga sína hugsan.</s>
                            </p>
                            <p>
                                <s xml:id="qv3mxmau4w">Stjórnarskipanin tryggjar okkum nøkur grundleggjandi rættindi, sum vit kanska hava tikið fyri givið.</s>
                                <s xml:id="jeeu66sss2">Eitt nú javnbjóðis rættindi til undirvísing og ókeypis fólkaskúla.</s>
                                <s xml:id="igwx5awsma">Stjórnarskipanin slær eisini fast, at børn hava rætt til at vaksa upp undir tryggum og góðum korum – og at øll í hinum endanum hava rætt til virðilig ellisár.</s>
                            </p>
                            <p>
                                <s xml:id="sxyjxgh5yp">Stjórnarskipanin er ikki eitt samgongumál.</s>
                                <s xml:id="fgjhelr7zy">Hon er eitt mál fyri alt Løgtingið og eitt mál fyri alt Føroya fólk.</s>
                                <s xml:id="cjyhxyhy2v">Við stjórnarskipanini verður okkara fólkaræðið styrkt, tí vit staðfesta, at Føroya fólk hevur valdið í Føroyum.</s>
                                <s xml:id="kvagwnfxdl">Ikki Løgtingið – ikki landsstýrið, men fólkið.</s>
                                <s xml:id="ygsni7iaay">Skal avgerð takast um grundleggjandi spurningar – til dømis um ríkisrættarliga støðan skal broytast ella um vit skulu gerast partur av ES – er tað eingin annar enn fólkið, sum á fólkaatkvøðu kann taka avgerðina.</s>
                            </p>
                            <p>
                                <s xml:id="sqxkngudvz">Mentanin er ein høvuðsorsøk til, at vit búgva júst her.</s>
                                <s xml:id="hvyhexpmdo">Mentanin er sterkasta megin, ið heldur okkum saman, hóast vit eru ósamd.</s>
                            </p>
                            <p>
                                <s xml:id="s6wlgv7krj">Samgongan vil, at okkara listafólk skulu hava betri kor at hugsavna seg um sína list.</s>
                                <s xml:id="ihcojkrcug">Tí er stuðulin hækkaður bæði til Mentanargrunnin og til film.</s>
                            </p>
                            <pb n="9"/>
                            <p>
                                <s xml:id="qt6zwxkcql">Ein minstulønarskipan fyri yrkislistafólk undir Mentanargrunninum fer at tryggja arbeiðsnáðir í longri tíðarbil – nakað, sum listafólk leingi hava droymt um.</s>
                            </p>
                            <p>
                                <s xml:id="m7klcnxtlq">Og eisini aðrir mentanardreymar gerast veruleiki, tí loksins fer leiklistin at fáa ein virðiligan pall.</s>
                                <s xml:id="oadsahtw6g">Fyrstu ítøkiligu stigini til tjóðpallin verða tikin seinni í ár.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>
                            <p>
                                <s xml:id="rcl6qeg7bj">Í løtuni eru føroysku kýrnar óvanliga feitar.</s>
                                <s xml:id="tv4szezu4g">Vit hava sanniliga nógv at takka fyri.</s>
                            </p>
                            <p>
                                <s xml:id="nnm5n5nh6s">Og góðu tíðirnar koma føroyingum til góðar.</s>
                                <s xml:id="jfnesqe7as">Síðani vit tóku við, hava vit minkað um skattin hjá lág- og miðalløntum.</s>
                                <s xml:id="s2jyja5fe3">Vit hava hækkað barnafrádráttin, lestrarlønina og latið familjuískoyti.</s>
                            </p>
                            <p>
                                <s xml:id="chuzupacup">Bøttu korini hava verið við til at draga fólk heim og at fáa fólk at støðast – júst sum vit ætlaðu.</s>
                            </p>
                            <p>
                                <s xml:id="zasfusfwhv">Ongantíð áður hava tað búð so nógv fólk í Føroyum.</s>
                            </p>
                            <p>
                                <s xml:id="pw2xtx7vud">Men tað hevur givið eina nýggja avbjóðing.</s>
                            </p>
                            <p>
                                <s xml:id="rzwg77uydj">Herfyri hoyrdu vit fleiri mammur kæra sína búðstaðarneyð í miðlunum.</s>
                                <list rend="bullet">
                                    <item>
                                        <s xml:id="exxrr23gex">–Her er eingin hjálp at heinta nakrastaðni, segði ein teirra.</s>
                                    </item>
                                    <item>
                                        <s xml:id="hoth2ueuru">–Eg kenni meg sum eina plágu, segði ein onnur.</s>
                                    </item>
                                    <item>
                                        <s xml:id="mhwsuqa4fm">–Børnini hava betri uppiborið, segði ein triðja.</s>
                                    </item>
                                </list>
                            </p>
                            <p>
                                <s xml:id="xoylh4ma7b">Summi kalla bústaðarneyðina fyri ein luksustrupulleika.</s>
                                <s xml:id="pidt7icjq3">Men ein mamma greiddi frá, hvussu hon eitt skifti mátti búgva í bilinum við børnunum.</s>
                                <s xml:id="kaebr2r2ud">Her.</s>
                                <s xml:id="ribqfz4fpy">Í Føroyum.</s>
                                <s xml:id="rmxprs4q6d">Tað er eingin luksusstøða.</s>
                            </p>
                            <p>
                                <s xml:id="o7ohijqnip">Trýsti bústaðarmarknaðurin er helst okkara størsta avbjóðing í løtuni.</s>
                            </p>
                            <p>
                                <s xml:id="bjqgl6axfe">Serliga tørvar okkum leigubústaðir við rímiligum kostnaði, lestrarbústaðir og vardar bústaðir.</s>
                            </p>
                            <p>
                                <s xml:id="gntpodcbc5">Og samgongan er farin undir hetta.</s>
                            </p>
                            <p>
                                <s xml:id="ncmaipla2s">Vit hava givið Bústøðum greið boð um at raðfesta, har tørvurin er størstur.</s>
                                <s xml:id="kxj2eifrbi">Bústaðir hava eisini fingið fígging til at byggja 200 leigubústaðir afturat teimum verkætlanum, ið longu eru í gongd.</s>
                                <s xml:id="ybzkjgiacu">Gongst sum ætlað fer Bústaðir at hava umleið 500 leigubústaðir í 2019.</s>
                            </p>
                            <p>
                                <s xml:id="pzqhnpuik5">Men tað loysir bert ein part av avbjóðingini.</s>
                                <s xml:id="tm2sv5o7kb">Tí mugu øll arbeiða saman.</s>
                                <s xml:id="haox5ndegd">Í løtuni verður eisini arbeitt við einari ítøkiligari loysn um at byggja nógvar bíligar bústaðir beinanvegin.</s>
                            </p>
                            <pb n="10"/>
                            <p>
                                <s xml:id="fh7qi67hjr">Og so havi eg eina áheitan á føroysku peningastovnarnar.</s>
                                <s xml:id="amlzgi42au">Latið vera við at trýsta sethúsaprísirnar upp.</s>
                                <s xml:id="y3zbg2ntej">Søgan eigur at fáa tykkum at ræðast.</s>
                            </p>
                            <p>
                                <s xml:id="zg643s3tuh">Ein annar bólkur av føroyingum, sum í mong ár hevur droymt um betri bústaðir, eru okkara veikastu samborgarar.</s>
                            </p>
                            <p>
                                <s xml:id="pw7wjximvv">Hesin dreymurin skal eisini gerast veruleiki.</s>
                            </p>
                            <p>
                                <s xml:id="yk3h34sodm">Tí hevur landsstýrið sett 200 milliónir av til bústovnar og vardar bústaðir.</s>
                                <s xml:id="yys27sv6bi">Hetta er ein søguliga stór játtan – kanska tann størsta, einstaka bústaðarraðfestingin á sosiala økinum nakrantíð.</s>
                                <s xml:id="rbb4i6v34w">Komandi árini byggja vit íbúðir til fólk við menningartarni, sálarsjúku og seinheilaskaða, umframt nýggjan bú- og viðgerðarstovn til børn og ung við autismu – og eitt spildurnýtt barnaheim.</s>
                            </p>
                            <p>
                                <s xml:id="be7opn6fhg">Ein bólkur, sum somuleiðis hevur droymt um betri kor, eru fyritíðarpensjónistarnir.</s>
                                <s xml:id="l3ubeb3rto">Teirra tilverugrundarlag hevur í áravís verið ov vánaligt.</s>
                                <s xml:id="nvuz2lpzr3">Tað ger samgongan eisini nakað við.</s>
                                <s xml:id="hwjqkbybhq">Miðað verður eftir, at fyritíðarpensjónistar fáa eina skattaminking í hesum tingárinum.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>
                            <p>
                                <s xml:id="uuyn4hccss">Tá ið eg sum smádrongur sat í skúlastovuni á Ósaskúlanum í Klaksvík, lærdi eg um dreymin hjá Farao.</s>
                                <s xml:id="rixaniktvz">Men hugtakandi søgan endar hvørki við dreyminum ella týðingini av honum.</s>
                            </p>
                            <p>
                                <s xml:id="qzmmk7xt7s">Tí so skjótt, sum Jósef hevði greinað dreymin, fór Farao til verka.</s>
                                <s xml:id="zrgr5dksql">Hann bygdi stórar goymslubygningar og fór undir at savna saman.</s>
                            </p>
                            <p>
                                <s xml:id="l5dz3wesvq">Og tá tey sjey rakárini komu, streymaðu fólk úr øllum herðashornum at keypa – uttan mun til, hvat tey høvdu latið inn í góðu tíðunum.</s>
                            </p>
                            <p>
                                <s xml:id="apcmxqzceh">Aftur kunnu vit spyrja, hvussu vorðið er í Føroyum.</s>
                            </p>
                            <p>
                                <s xml:id="gr7cymnfcv">Vit síggja, at ikki øll øki í landinum fáa eins stóran lut í framgongdini.</s>
                                <s xml:id="fgryu7xmnj">Í miðstaðarøkinum økist fólkatalið dagliga, meðan onnur øki ongan fólkavøkstur hava.</s>
                            </p>
                            <p>
                                <s xml:id="s2watutirb">Fyri at loysa hetta má samferðslukervið vera gott og álítandi.</s>
                                <s xml:id="gu7ylghvny">Tað skapar møguleikar at búgva einastaðni í landinum og arbeiða aðra staðni.</s>
                            </p>
                            <p>
                                <s xml:id="f2iiwmxqbj">Nøkur stig eru longu tikin.</s>
                                <s xml:id="g2txuyi5e3">Eysturoyar- og Sandoyartunnilin, umframt smærru tunlarnir kring landið, verða nú gjørdir.</s>
                            </p>
                            <pb n="11"/>
                            <p>
                                <s xml:id="yybahss6hy">Men tess betri samferðslukervið verður, tess meiri noyðast vit at finna eina samhaldsfasta og tíðarhóskandi gjaldsskipan fyri allar Føroyar.</s>
                            </p>
                            <p>
                                <s xml:id="qaqiyufdsq">Men eisini í aðrar mátar vilja vit býta javnari.</s>
                                <s xml:id="mnqueru7uq">Sjóvinnustýrið fær nýtt høvuðssæti í Vágum, í Vestmanna verður ferðavinnuútbúgving stovnað, á Sandoynni listaútbúgving, ítróttaháskúli og eftirskúli í Suðuroy.</s>
                                <s xml:id="bu33exisdc">Vit útbyggja miðnám á Kambsdali, og í Klaksvík byggja vit nýggjan húsarhaldsskúla.</s>
                            </p>
                            <p>
                                <s xml:id="fimyl2biaw">Eisini heilsan hjá føroyingum skal raðfestast kring alt landið.</s>
                                <s xml:id="nvka672t5j">Vit arbeiða við, at øll fáa fleiri heilsutænastur heima í nærumhvørvinum.</s>
                                <s xml:id="lpx5vaqbwj">Landið verður skipað í sterk heilsuøki við heilsudeplum, sum veita fjølbroyttar tænastur.</s>
                            </p>
                            <p>
                                <s xml:id="kze32kaai6">Nýggja skipanin krevur bæði fleiri starvsfólk – til dømis kommunulæknar og at sjúkrarøktarfrøðingarnir kunnu eftirútbúgva seg.</s>
                                <s xml:id="ikyagidw7f">Kommunulæknaskipanin hevur haltað seinastu árini, men trý átøk fara at bøta um støðuna.</s>
                            </p>
                            <p>
                                <s xml:id="um4oqplklc">Vit hava sett tríggjar kommunulæknar í fast starv.</s>
                                <s xml:id="toa7zhsiy7">Vit hava hækkað játtanina til kommunulækna-serútbúgvingina.</s>
                                <s xml:id="cl6suzxj2z">Og vit ætla at hækka samlaða talið av kommunulæknum kring landið.</s>
                            </p>
                            <p>
                                <s xml:id="fq2lsy7hvf">Á Klaksvíkar sjúkrahúsið knýta vit staðbundnu tilbúgvingina saman við kommunulæknavaktini á Landssjúkrahúsinum.</s>
                                <s xml:id="eafxcgdg6x">Soleiðis sleppa borgarar í norðureysturøkinum undan at koyra langar teinar til kommunulækna eins ofta.</s>
                            </p>
                            <p>
                                <s xml:id="hgl4zzzwug">Á Suðuroyar sjúkrahúsið er serlæknatilbúgvingin raðfest hægri, nú tilboðið um pínuviðgerð verður bjóðað.</s>
                            </p>
                            <p>
                                <s xml:id="jsteli6ch5">Eisini tey, sum stríðast við sálarsjúku, skulu fáa eina dygdargóða viðgerð, so tætt at gerandislívinum sum gjørligt.</s>
                                <s xml:id="tw4fprluxy">Tí hava vit tikið stig til at skipa økispsykiatri um alt landið.</s>
                            </p>
                            <p>
                                <s xml:id="pdmf6a6pmu">Meginreglan skal vera, at børn ikki skulu ferðast longur enn ein hálvan tíma til sernámsfrøðiligt skúlatilboð.</s>
                                <s xml:id="pltak5yn6u">Serstovur eru tí settar á stovn í Suðuroynni, Havn, Vágum, Eysturoynni og Norðoyggjum, so til ber at gagnnýta stuðulstímarnar betur.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>

                            <p>
                                <seg>Í bókini Tornið á heimsins enda skrivar William Heinesen soleiðis:</seg>
                                <quote rend="italic">
                                    <p>
                                        – »Ja, dreymar eru mangan býttisligir« (..) Hetta var vanliga svarið, tú altíð fekk frá teimum vaksnu,
                                        tá tú segði teimum frá tínum dreymum. Hetta fekk teg at kenna teg býttisligan, so tú tagdi heldur við
                                        tí, tú hevði droymt.
                                    </p>
                                    <note>
                                        <p>
                                            <s xml:id="bithpv7vjk">Ja, dreymar eru mangan býttisligir.</s>
                                            <s xml:id="h6qybkqsbb">Hetta var vanliga svarið, tú altíð fekk frá teimum vaksnu, tá tú segði teimum frá tínum dreymum.</s>
                                            <s xml:id="jclp4wpjtx">Hetta fekk teg at kenna teg býttisligan, so tú tagdi heldur við tí, tú hevði droymt.</s>
                                        </p>
                                    </note>
                                </quote>
                            </p>
                            <pb n="12"/>
                            <p>
                                <s xml:id="hqexw5ekdw">At vit lurta eftir dreymunum hjá okkara ungu, er fortreytin fyri, at tey halda á at droyma stórt.</s>
                                <s xml:id="brxdiondsz">Tað er aftur fortreytin fyri, at tey seinni avrika nakað stórt.</s>
                            </p>
                            <p>
                                <s xml:id="ktzeeefui2">Leingi hava føroysk ung droymt um at lesa her heima.</s>
                                <s xml:id="rlrbxgc3w5">Nú fáa fleiri møguleikan.</s>
                            </p>
                            <p>
                                <s xml:id="ialptuwgwb">Fleiri pláss eru útvegað til sjúkrarøktarfrøði, og á Vinnuháskúlanum er aspirantskipanin víðkað til eisini at fevna um maskinmeistarar.</s>
                                <s xml:id="ueeyd5rsdu">Í næstum verður ein bachelor yvirbygnaður boðin út til maskinmeistarar og skipsførarar við einum slóðbrótandi samstarvi millum Vinnuháskúlan og Setrið.</s>
                            </p>
                            <p>
                                <s xml:id="d5mulhm6yl">Risastóra byggjaríið í Marknagili, Glasir, hevur havt sínar avbjóðingar, men arbeiðið gongur framá, og komandi ár fara ung lesandi at blása lív í stásiligu hølini.</s>
                            </p>
                            <p>
                                <s xml:id="koy266osts">Eisini fíggjarliga royna vit at lurta eftir dreymunum hjá teimum ungu.</s>
                                <s xml:id="iw2zqjhgqg">Tí hækkaði lestrarlønin í ár við 500 krónum um mánaðin fyri hægri lestur, umframt at einsamallir uppihaldarar fáa lestrarløn hvønn mánað í árinum.</s>
                                <s xml:id="qsfc336x2i">Næsta stigið verður, at øll undir hægri útbúgving fáa lestrarløn allar 12 mánaðirnar.</s>
                            </p>
                            <p>
                                <s xml:id="kzkxmobhk3">Men summi ung tykjast vera fangað í eini marru.</s>
                                <s xml:id="aworlv6ryw">Tey droyma um at fóta sær og koma aftur á beint.</s>
                                <s xml:id="jd3q6livqy">Rúsdrekka- og rúsevnamisnýtsla er gerandisdagur fyri alsamt fleiri av okkara ungu.</s>
                                <s xml:id="ezhx4thcp2">Men higartil hava tey undir 18 ikki fingið viðgerð í Føroyum.</s>
                            </p>
                            <p>
                                <s xml:id="uva4maj3br">Í 2017 er peningur játtaður til tvey viðgerðartilboð til ung: annað er stovnurin »Frælsi« á Eiði, og hitt er Blákrossheimið, sum fer at veita ungum eitt ambulant tilboð.</s>
                            </p>
                            <p>
                                <s xml:id="b4phul4xsg">Mangan eru tað tó samansettir trupulleikar, sum elva til misnýtsluna.</s>
                                <s xml:id="npumxzfcyk">Tí verður eitt breitt viðgerðartilboð eisini skipað til ung undir 18.</s>
                            </p>
                            <p>
                                <s xml:id="zyxp4mnuue">Í næstum verður aðalorðaskifti um rúsdrekka- og rúsevnapolitikk, og hvussu vit tryggja dygdargóð viðgerðartilboð til øll, sum hava viðgerð fyri neyðini.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>
                            <p>
                                <s xml:id="oh2yrbcrvx">Tá ið brøður Jósefs í hungurstíðunum komu at biðja um korn úr goymsluni hjá Farao, vórðu teir ikki sendir burtur aftur tómhentir, hóast teir komu úr einum øðrum landi.</s>
                                <s xml:id="vapj3nkdyh">Nei, teir fingu eisini burturav.</s>
                            </p>
                            <p>
                                <s xml:id="gfhz5rosco">Á sama hátt eiga vit eisini at hjálpa neyðstøddum úti í heimi.</s>
                                <s xml:id="qpsqnay5zg">Játtanin til menningarhjálp og neyðhjálp hevur leingi verið ov lág, men landsstýrið hevur nú fleirfaldað játtanina.</s>
                            </p>
                            <p>
                                <s xml:id="dxzv6vzgkf">Tað gongur ikki allastaðni eins væl og hjá okkum.</s>
                                <s xml:id="uuq2d7mlj2">Tað forpliktar.</s>
                                <s xml:id="gvqkr7tkvu">Lata vit burturav, kunnu vit hjápa til at tryggja sosial framstig og búskaparvøkstur í menningarlondum.</s>
                                <s xml:id="vvfccp2ze4">Vit kunnu veita hjálp, ið munar, <pb n="13"/> tá ið hungursneyð og vanlukkur raka.</s>
                                <s xml:id="gswg4r5vl2">Tað gjørdu vit herfyri, tá ið vit lótu tvær milliónir til okkara brøðratjóð Grønland, ið varð hart rakt av ógvisligari flóðaldu.</s>
                            </p>
                            <p>
                                <s xml:id="ehemcdfm3s">Men vit arbeiða eisini á øðrum pallum.</s>
                                <s xml:id="gvnxc6p7qy">Sameindu tjóðir hava sett sær fyri at loysa 17 íøkiligar heimstrupulleikar.</s>
                                <s xml:id="b7isrno6no">Fleiri av hesum málunum eru longu partur av føroyskum málsetningum, eitt nú innan menningarsamstarv, orkumenning og javnstøðu.</s>
                            </p>
                            <p>
                                <s xml:id="khdlhhwiub">COP21, veðurlagssáttmálin, ið vanliga verður róptur Paríssáttmálin, boðar frá hugburðsbroyting í veðurlagspolitikki.</s>
                                <s xml:id="jb2b4w7yuf">Vit standa saman við restini av heiminum, og tí fær Paríssáttmálin eisini gildi fyri Føroyar.</s>
                                <s xml:id="yv33nhhwq6">So skjótt orkupolitikkurin er orðaður, fara vit undir at dagføra veðurlagspolitikkin.</s>
                            </p>
                            <p>
                                <s xml:id="vr25ujirgj">Og ferð er nú komin á grøna orkuskiftið.</s>
                                <s xml:id="vr6lzp3ul6">Tað er fíggjarliga lættari hjá vanligum húskjum at velja grønar orkuloysir, og at keypa akfør, ið koyra við varandi orkukeldum.</s>
                            </p>
                            <p>
                                <s xml:id="af4bonica2">Vit smíða í løtuni eina nýggja náttúruverndarlóg, og fyrisitingin av umhvørvismálum, náttúruvernd og kemikaliuøkinum skal skipast betri, eins og tilbúgvingin í mun til dálking á landi og sjógvi skal styrkjast.</s>
                            </p>
                            <p>
                                <s xml:id="bqfab4p3he">Men hóast vit eru fyrivarin heldur enn eftirsnarin, hava vit ikki tamarhald á øllum.</s>
                            </p>
                            <p>
                                <s xml:id="x4qgxg5suv">At bretar atkvøddu seg úr ES kann fáa stóra ávirkan á føroyska handils- og fiskivinnu.</s>
                                <s xml:id="qg35vxikks">Spurningarnir eru nógvir, men landsstýrið vil verja og fremja okkara áhugamál.</s>
                                <s xml:id="h4uayoo3yr">Og eisini vit hava týdning fyri Bretland.</s>
                                <s xml:id="ofndhrcqk4">Tað ber vitjanin hjá bretska ráðharranum í fiskivinnu- og matvørumálum beint eftir ólavsøku boð um.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>
                            <p>
                                <s xml:id="wbuodgm4yc">Vit vita, at tíðirnar skifta.</s>
                                <s xml:id="pa5r64gncp">Eftir sjey feit ár koma sjey rak ár.</s>
                                <s xml:id="kgmwi5hcjt">Tí er neyðugt at hava aðrar berandi súlur, tá ið tonsatal og heimsprísir aftur lækka.</s>
                            </p>
                            <p>
                                <s xml:id="t2fdevltk2">Stóri dreymurin hjá Visit Faroe Islands um at røkka einum umsetningi á 1 milliard krónur í 2020 er um at ganga út.</s>
                            </p>
                            <p>
                                <s xml:id="ll6opnahlp">Men eisini innan ferðavinnuna ræður um at smíða og tillaga skipanir, áðrenn vit av neyð verða kroyst til at gera tað.</s>
                                <s xml:id="bimibtqyji">Ymsar avbjóðingar mugu loysast beinanvegin, skal ferðavinnan verða burðardygg, og náttúra og djóralív ikki líða.</s>
                            </p>
                            <p>
                                <s xml:id="alma4mkkst">Ein deild, sum skal skipa ferðavinnuna betri, verður stovnað undir Visit Faroe Islands, sum higartil bert hevur marknaðarført Føroyar uttanlands.</s>
                            </p>
                            <pb n="14"/>
                            <p>
                                <s xml:id="xgg2rssdz7">Men ferðafólkini, sum koma hendaveg, mugu leggja meiri pening eftir seg.</s>
                                <s xml:id="zslyvxnezu">Til dømis áttu tey at rindað meiri fyri at nýta samferðslukervið.</s>
                                <s xml:id="njecpubpis">Hetta hevur skund at skipa betur.</s>
                            </p>
                            <p>
                                <s xml:id="x5pbfhg5di">Ein onnur súla, ið kann styðja undir samfelagið, er um vit megna at menna Føroyar sum maritiman tænastudepil og shippingland.</s>
                                <s xml:id="tfs45hcvcm">Maritima tænastuvinnan kann vaksa enn meira, um fyritøkur arbeiða saman – og við eini meira miðvísari marknaðarføring.</s>
                                <s xml:id="s33vtxdg52">Aftur her vantar ein yvirskipað ætlan, sum fevnir um allar tættir í sjóvinnuni, so sum lógarkarmar, FAS, tænastur og útbúgvingar.</s>
                                <s xml:id="akvgc2yjyq">Tilmælið um sjóvinnu er latið landsstýrinum, og nú verða tilmælini sett í verk.</s>
                            </p>
                            <p>
                                <s xml:id="hgylubkbap">Vinnutøknin mennist við rúkandi ferð, og alsamt fleiri størv verða automatiserað.</s>
                                <s xml:id="ggkqxgpsse">Tað hevur við sær, at tørvurin á førleikum broytist.</s>
                                <s xml:id="cxmxw2tmvm">Tí vil samgongan tryggja, at tey, hvørs arbeiðsuppgávur verða automatiseraðar, verða umskúlað til aðrar uppgávur.</s>
                            </p>
                            <p>
                                <s xml:id="m2fmjo7awd">Arbeiðið við at seta vaksnamannaútbúgving á stovn gongur væl.</s>
                                <s xml:id="z3awln5kui">Tað skal verða skjótt hjá vaksnum at eftirútbúgva og førleikamenna seg.</s>
                            </p>
                            <p>
                                <s xml:id="i65j6kicoz">Felags fyri alla okkara vinnu er, at hon má hava eina tíðarhóskandi lóggávu.</s>
                                <s xml:id="y3upnvau6s">Fleiri stig eru tikin til hetta.</s>
                                <s xml:id="rafhgrysqq">Til dømis fáa smáir matframleiðarar nú høvi at selja handlum og matstovum sínar vørur.</s>
                                <s xml:id="hmhtowms3w">Í sama viðfangi hava vit gjørt tað einfaldari at umsita og hava eftirlit við matstovuvinnuni.</s>
                            </p>
                        </div>
                        <div>
                            <p>
                                <seg>Harra formaður</seg>
                            </p>
                            <p>
                                <s xml:id="wihjm4vcxm">Vit fara nú undir nýggja tingsetu, og teinurin hjá samgonguni er skjótt hálvgingin.</s>
                                <s xml:id="yvoe3cqi7f">Mong hava fetini verið, og vit eru komin væl fram á leið.</s>
                            </p>
                            <p>
                                <s xml:id="adykhqmtvu">Undan hesi tingsetuni droymdu vit um einar javnari Føroyar.</s>
                                <s xml:id="biicljpesq">Um einar meiri tíðarhóskandi Føroyar.</s>
                                <s xml:id="x67xynagax">Vit droymdu um at taka nøkur fet á sjálvbjargniskós.</s>
                                <s xml:id="bomprtxbmk">Og vit droymdu um at loysa fleiri stór mál.</s>
                            </p>
                            <p>
                                <s xml:id="fmmkmbimf3">Nú gerast dreymarnir til veruleika.</s>
                            </p>
                            <p>
                                <s xml:id="dmx6zyk5hs">Men vit røkka ongum málum við sundurlyndi, sjálvsøkni og smáhugsan.</s>
                                <s xml:id="wm6y2ztw7e">Við ynskjum um fyrimunir fyri meg og mín bólk, mína egnu stremban eftir valdi ella flokspolitiskum sjálvdrátti.</s>
                                <s xml:id="cprarltxos">Tað má hvør einstakur tinglimur gera sær greitt.</s>
                            </p>
                            <p>
                                <s xml:id="g4wmh6oydp">Eg kann ikki annað enn at taka undir við virda rithøvundanum Hanusi Kamban, tá ið hann fyri fáum árum síðani staðfesti, at:</s>
                                <lb/>
                                <quote>
                                    <s xml:id="jhqwgryb4k">Samanhald og framskygni krevja røkt, og kanska hava vit í okkara eginkærleika og sókn eftir materiellum virðum gloymt at leggja aftrat andans eldi og blása á samhaldsins glóð.</s>
                                </quote>
                            </p>
                            <p>
                                <s xml:id="gdoxtkrsmy">Her í Løgtinginum leikar mangan hart á.</s>
                                <s xml:id="cud5p6c45r">Og nú enn eitt tingár byrjar, vóni eg, at vit tora at lurta eftir <pb n="15"/> hvør øðrum – eins og Farao tordi at lurta eftir Jósefi.</s>
                                <s xml:id="gsfksng3id">At vit tosa saman við góðum tóna – og at vit virða, at øðrvísi hugsanin hjá hinum flokkunum eisini kann vera góð.</s>
                            </p>
                            <p>
                                <s xml:id="u5k5ir6oru">Mest av øllum eiga vit við eyðmýkt at minnast, at vit øll vilja tað besta fyri land og fólk – sama hvønn dreym – og hvønn flokk – vit annars umboða.</s>
                            </p>
                            <p>
                                <s xml:id="fgzv6ojfwb">Eg ynski øllum góða ólavsøku.</s>
                            </p>
                            <p>
                                <s xml:id="oshw3mzq5q">Gud signi Føroyar!</s>
                            </p>
                            <p>
                                <seg>
                                    <persName>Aksel V. Johannesen <lb/> <roleName>løgmaður</roleName></persName>
                                </seg>
                            </p>
                        </div>
                    </div>
                </div>
                <div type="chapter">
                    <head rend="bold center">Partur II</head>

                </div>
                <pb n="43"/>
                <div type="chapter">
                    <head>Partur III</head>
                    <div>
                        <head rend="bold">Løglisti</head>
                    </div>
                </div>
            </div>
        </body>
    </text>
</TEI>