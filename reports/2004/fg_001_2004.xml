<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>FG-001/2004: Ólavsøkufrágreiðing løgmans 2004</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
        <date when="2025-11-07" />
      </publicationStmt>
      <notesStmt>
        <note />
      </notesStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName>Jóannes Eidesgaard</persName>
            <roleName>løgmaður</roleName>
          </author>
          <ref target="https://www.logting.fo/documents/12777" />
          <note type="source_format">PDF document, machine-readable text</note>
          <date when="2004-07-29">29. juli 2004</date>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p statrt="medium">Manual correction of OCR/extraction errors identified during PDF text extraction.</p>
        </correction>
        <segmentation>
          <p statrt="medium">Questions segmented according to the numbered structure in source document. Background text has been divided into paragraphs and sentences.</p>
        </segmentation>
      </editorialDecl>
    </encodingDesc>
  </teiHeader>
  <text>
    <body>
      <pb n="1" />
      <div type="report">
        <pb n="3" />
        <div type="chapter">
          <head>Partur I</head>
          <div>
            <head rend="bold">Framløga Løgmans</head>
            <div>
              <p>
                <seg>
                  <hi rend="italic">Harra formaður,</hi>
                </seg>
              </p>
              <p>
                <s xml:id="wc5jl3bhea">Neyvan nakað annað lóggevandi ting í heiminum verður sett við slíkum hátíðarrómi sum aldargamla løgting okkara á sjálvum tjóðardegnum - henda hásummardag, tá land og fólk hava latið seg í sítt vakrasta skrúð og eina løtu hava lagt tað gerandisliga til síðis.</s>
                <s xml:id="l66ynjqb73">Høvuðsstaðurin heilsar flaggprýddur øllum landsmonnum og teimum mongu gestunum úr útlondum.</s>
                <s xml:id="hj2sj77krp">Politikarar hava eftir gomlum siði gingið skrúðgongu saman við prestum og embætisfólkum oman í Dómkirkjuna til gudstænastu.</s>
                <s xml:id="keslpm663n">Komin niðan aftur á Vaglið, verður skrúðgongan møtt av fjølmentari mannamúgvu, og tíðin eins og steðgar á, tá hesin vakri sangurin rungar av Tinghúsvøllinum.</s>
              </p>
              <p>
                <s xml:id="gcrvtnjzjr">Í øllum hesum hátíðarliga byrjar so eisini politiski veruleiki okkara.</s>
                <s xml:id="tvqycnj5zz">Ein politiskur gerandisdagur, sum langt frá altíð kennist so hátíðarligur.</s>
                <s xml:id="xsji7ldp23">Ein politiskur gerandisdagur, har fólksins kosnu kvinnur og menn eftir bestu sannføring royna at finna loysnir, sum skulu menna okkara land til eitt gott land fyri okkum øll og okkara eftirkomarar at búgva í.</s>
                <s xml:id="cu2sxj54pm">Uttan mun til hvørji vit eru, hvørja politiska hugsjón vit hava, um vit eru í samgongu ella andstøðu, ja so hava vit eina felags vón um einar góðar Føroyar.</s>
              </p>
              <p>
                <s xml:id="bluttzc5kk">Onkur vil ivaleyst vera við, at tað er ov lítið hábærsligt, ella at visionera flogið er ov lágt, at ein politisk samgonga einans hevur sett sær sum mál at skapa eitt gott samfelag fyri øll.</s>
                <s xml:id="aijvyrcvn7">Rætt er tað, at tað eru ikki tey stóru slagorðini ella tey stóru armsveiggini, men hinvegin hýsir hetta bjartasta málið, ein samgonga kann seta sær.</s>
                <s xml:id="l5566h7wlj">At leggja tey menniskjansligu virðini í politikkin, so at politikkurin alla tíðina hevur sum mál at skapa eitt betri og eitt tryggari samfelag - lata politikkin stutt og greitt snúgva seg um menniskjuni.</s>
              </p>
              <p>
                <seg>Olof Palme segði m.a.: ”<hi rend="italic">
                    <quote>
                      <s xml:id="ykpzc4rzrt">Politikkur merkir, at vit finna saman til tess at loysa felags uppgávur.</s>
                      <s xml:id="tcsvrcejyi">Politikkur merkir, at vit seta okkum mál fyri samfelagsgongdina.</s>
                      <s xml:id="ph3k5ck5ld">Hesi mál skulu fevna um eitt gott samfelag, sum vit skulu byggja í felag</s>
                    </quote>
                  </hi>”.</seg>
              </p>
              <p>
                <s xml:id="rplsbnshbg">Hóast grá skýggj reka inn yvir okkara búskap, er tað ongantíð meira neyðugt enn nú, at vit eiga viljan ikki bert til at varðveita, men til framhaldandi at útbyggja okkara vælferðarsamfelag.</s>
                <s xml:id="pnbn2dgooe">Men hesin vilji hevur sum fortreyt, at okkara vinna við nýhugsan og áræði støðugt megnar at bera hesar útbyggingar.</s>
                <s xml:id="kmxevushyw">Tí mugu vinnan og politiski myndugleikin samstarva – eitt samstarv, har báðir partar virða tey sjálvsøgdu mørk, sum eiga at vera millum vinnu og politikk – eitt samstarv, sum byggir á viljan til at koma víðari.</s>
                <s xml:id="rfoc5b7xck">So hóast hesi gráu skýggini skugga fyri sólini, er hetta ikki løtan til at fella í fátt, men tvørturímóti løtan at bróta upp um armar og í felag at bjóða framtíðini av.</s>
              </p>
              <p>
                <!-- TODO: improve formatting -->
                <seg>
                  <hi rend="center">****</hi>
                </seg>
              </p>
              <p>
                <s xml:id="efb7y537rv">Løgtingsval var í úrtíð 20. januar í ár, og tveir dagar seinni skipaði løgtingsformaðurin fyri formansumfari.</s>
                <s xml:id="ntkizxwopl">31. januar var samgonguskjalið við heitinum ”Breiða semjan” undirskrivað av Sambandsflokkinum, Fólkaflokkinum og Javnaðarflokkinum.</s>
                <s xml:id="gv6iemvuug">Fyrsti løgtingstingfundur eftir valið var 3. februar, har nýggja løgtingsmanningin var góðkend, løgtingsformaður og løgmaður valdir og landsstýrið síðan skipað.</s>
              </p>
              <pb n="4" />
              <p>
                <s xml:id="ebcxdnshln">Hetta er fyrstu ferð, at hesir tríggir flokkar eru gingnir saman um at skipa politiska samgongu á Føroya Løgtingi.</s>
              </p>
              <p>
                <s xml:id="gl5jb2e6ed">Tá samgonguskjalið fekk heitið ”Breiða semjan”, var tað ikki av tilvild.</s>
                <s xml:id="lbo4n34ywu">Semjan leggur upp til, at vit fáa politiskan stabilitet og arbeiðsfrið, sum eru avgjørdar fortreytir fyri, at sett mál verða rokkin.</s>
              </p>
              <p>
                <s xml:id="z267nxcwgl">Samgongan er breið, tí hon telur heili 21 tingfólk - hon er breið, tí hon fevnir rættiliga breitt politiskt.</s>
                <s xml:id="qo5d7pwn45">Men innihaldið í breiðu semjuni fevnir fyrst av øllum um málið at finna breiða loysn á nøkrum stórmálum.</s>
                <s xml:id="oewj3wwr62">Her verður serliga hugsað um sjálvstýrismálið umframt neyðuga nýhugsan, tá tað snýr seg um vinnupolitisk tiltøk.</s>
              </p>
              <p>
                <!-- TODO: improve formatting -->
                <seg>
                  <hi rend="center">****</hi>
                </seg>
              </p>
              <p>
                <s xml:id="isjpankjpq">Sjálvstýrismálið skal leggjast soleiðis til rættis, at hetta ikki longur er eitt øsingarmál, og at øll tilgongdin nú verður á føroyskum hondum og ikki longur trætumál við danskar myndugleikar.</s>
                <s xml:id="iviuwg7nmw">Vit snøgt sagt føroyska ella yvirtaka sjálvstýrismálið.</s>
              </p>
              <p>
                <s xml:id="c6jpbg266g">Sjálvstýrismálið skal gerast ein søk fyri ta breiðu fjøldina av føroyingum, har føroyingar sjálvir taka avgerðirnar innan teir karmar og tær heimildir, sum veruleikin gevur okkum.</s>
              </p>
              <p>
                <seg>Í sjálvstýrismálinum eru fýra tættir:</seg>
                <list rend="bullet">
                  <item>nýggj stjórnarskipan</item>
                  <item>yvirtøkulógin</item>
                  <item>lóg um víðkaðar uttanríkispolitiskar heimildir</item>
                  <item>hernaðarsamtyktin</item>
                </list>
                <!-- TODO: improve sentence extraction! -->
                <note>
                  <s xml:id="ulecxkst5c">Í sjálvstýrismálinum eru fýra tættir: nýggj stjórnarskipan, yvirtøkulógin, lóg um víðkaðar uttanríkispolitiskar heimildir, hernaðarsamtyktin.</s>
                </note>
              </p>
              <p>
                <s xml:id="eyqs2stu3x">Hóast týðandi viðurskifti eru broytt í mun til upprunaligu ætlanina við einari føroyskari grundlóg, er samgongan samd um, at arbeiðið skal halda fram.</s>
                <s xml:id="mvj6mverc3">Stórt arbeiði er fingið frá hondini, og fyrra flaggdagsálitið varð handað landsstýrinum í vár.</s>
                <s xml:id="hng6wim62s">Málið er nú at gera nýggja stjórnarskipan, sum skipar alt samfelagið, men harumframt eisini skal lýsa, hvussu vit føroyingar skulu bera okkum at, um vit velja at siga upp verandi ríkisrættarligu støðu okkara.</s>
              </p>
              <p>
                <s xml:id="qdrhuqa3el">Vónandi fer tað at bera til at koma við nýggjum áliti, áðrenn langt um líður, har eitt fullfíggjað uppskot, sum er viðgjørt av einari fullmannaðari nevnd, og eisini, sum ásett í lógini, hevur verið viðgjørt av Føroya fólki.</s>
                <s xml:id="au7zzt4spr">Síðan skal uppskotið leggjast fyri løgtingið og fyri fólkið á einari fólkaatkvøðu.</s>
              </p>
              <p>
                <s xml:id="zcs57tr3j7">Yvirtøkulógin fer at hava við sær, at øll málsøki kunnu verða yvirtikin sambært løgtingslóg, so hvørt sum politiskur vilji er til tess á løgtingi.</s>
                <s xml:id="yrjgxmf3jz">Tó verða nøkur málsøki, sum lógin ikki fevnir um, ið einans kunnu verða yvirtikin, um Føroyar skipa seg sum sjálvstøðugt land.</s>
                <s xml:id="uwdo2thdcx">Tey eru uttanríkis- og verjupolitikkur umframt heimarættur, hægstirættur og peningapolitikkur.</s>
                <s xml:id="lmkqbievhx">Stóra nýskapanin við yvirtøkulógini er, at allar yvirtøkur verða framdar eftir hesi lóg, og at hon leggur upp í hendurnar á føroyskum myndugleikum einsamøllum at gera av, nær málsøki bæði innanfyri og uttanfyri heimastýrislógina koma á føroyskar hendur.</s>
                <s xml:id="jwwxkr2nhn">Eftir ætlan kemur nýggja yvirtøkulógin í gildi 1. januar 2005.</s>
              </p>
              <p>
                <s xml:id="n732cww7x5">Landsstýrið arbeiðir nú við at fyrireika tær yvirtøkur, sum semja er um at fremja, og sum eru fíggjarliga forsvarligar við verandi búskaparstøðu.</s>
                <s xml:id="c7cebbcjjt">Av hesum er fólkakirkjan tann týdningarmesta.</s>
              </p>
              <pb n="5" />
              <p>
                <s xml:id="mschzrogvi">Í setunarrøðu síni í 2002 legði danski forsætismálaráðharrin upp til, at Føroyar og Grønland skuldu hava víðkaðar ræsir á tí uttanríkipolitiska pallinum.</s>
                <s xml:id="uzcgm4n3st">Lógin fer at hava við sær, at Føroyar verða virkisførar í altjóðasamfelagnum og kunnu gera sáttmálar við onnur lond ella millumtjóðafelagsskapir í yvirtiknum málum.</s>
                <s xml:id="e7xinuh46p">Tá verður ikki neyðugt at biðja danska uttanríkismálaráðið um heimild.</s>
                <s xml:id="f35zh7f5ae">Sostatt kunnu føroyskar sendinevndir fara undir samráðingar eftir egnum tørvi og av sínum eintingum í øllum yvirtiknum málum.</s>
              </p>
              <p>
                <s xml:id="m5hddk4qem">Hernaðarsamtyktin, sum løgtingið samtykti í vár, fer at gera føroyska leiklutin munandi meira virknan, tá tað snýr seg um trygdar- og verjupolitikk.</s>
                <s xml:id="ylbjpqouqd">Gomlu hernaðarsamtyktirnar gjørdu mangan tað, at føroyskir myndugleikar ikki fingu virkað til fulnar, tá tað snúði seg um hernaðarmál.</s>
                <s xml:id="evl7rmgtol">Við støði í Svørtubók og Reyðubók, har reyði tráðurin heilt týðiliga er, at føroyskir myndugleikar vórðu hildnir uttanfyri og ikki høvdu møguleika at ávirka avgerðirnar, so verður í nýggju hernaðarsamtyktini lagt upp til, at føroyskir myndugleikar skulu hava fult innlit og møguleika at ávirka tær avgerðir, sum snúgva seg um føroyskt landa-, sjó- ella loftøki.</s>
              </p>
              <p>
                <s xml:id="r4jychnn7e">Henda samtykt gevur trygdarpolitikkinum eitt heilt annað innihald og lýsir mannagongdir fyri eitt málsøki, vit ikki í verandi støðu kunnu yvirtaka.</s>
              </p>
              <p>
                <s xml:id="k6t3gp6oyw">Við hesum lóggávum er sjálvstýrismálið vorðið okkara.</s>
              </p>
              <p>
                <!-- TODO: improve formatting -->
                <seg>
                  <hi rend="center">****</hi>
                </seg>
              </p>
              <p>
                <s xml:id="zplgntnc5w">At víðka uttanríkispolitisku heimildirnar er eisini eitt natúrligt stig at taka, nú alheimsgerðin hevur tikið dik á seg.</s>
                <s xml:id="uuouz4vdpz">Evropasamveldið er farið undir eina felags stjórnarskipan, ið líðandi fer at flyta uttanríkis-, trygdar- og verjupolitikkin frá limalondunum til samveldismyndugleikarnar í ES við einum felags uttanríkismálaráðharra, og er hetta eisini ein greið orsøk til at fáa eina slíka lóg samtykta.</s>
              </p>
              <p>
                <s xml:id="ee7y2cuq5o">Enn hava vit ikki lýst møguligar avleiðingar, ein ES-grundlóg fer at fáa á ríkisfelagsskapin.</s>
                <s xml:id="j2a3dotzox">Tískil fari eg á ríkisfundinum at umrøða hetta, soleiðis at vit tryggja okkum, at hesar avleiðingar verða lýstar.</s>
              </p>
              <p>
                <s xml:id="rlaqa5zewg">ES er okkara høvuðsmarknaður.</s>
                <s xml:id="smwm6lgxq2">At ES er víðkað við fleiri limalondum ger, at Føroyar hava fingið fríhandilsavtalur við átta lond afturat í Eysturevropa.</s>
                <s xml:id="akh2o7uvzu">Til tess at vit kunnu fáa eitt meira skikkað orðaskifti um henda marknað, fer landsstýrið at skipa fyri eini ráðstevnu komandi ár við tí endamáli at útvega okkum meira vitan og kunning.</s>
              </p>
              <p>
                <!-- TODO: improve formatting -->
                <seg>
                  <hi rend="center">****</hi>
                </seg>
              </p>
              <p>
                <s xml:id="uom6rb46wi">Hóast búskapurin í síni heild er væl fyri, mugu vit ásanna, at tann stóri vøksturin, sum byrjaði miðskeiðis í 90’árunum, vendi til afturgongd í fjør.</s>
                <s xml:id="ejfmaf3q2f">Hetta er ikki ein nýggjur veruleiki fyri okkum, tí búskapurin hevur altíð gingið í næstan regluligum vakstrar- og afturgongdsskeiðum.</s>
              </p>
              <p>
                <s xml:id="cbr4e4eq4i">BTÚ verður í løtuni mett at liggja um góðar 10 mia. kr. í dagligum prísum, og vit hava framvegis vøkstur í samlaðu lønarútgjaldingunum upp á 3,6% fyrra hálvár í ár samanborið við somu tíð í fjør.</s>
                <s xml:id="b2uwfjwjov">Tað er tó stórur munur á gongdini í lønarútgjaldingunum í høvuðsvinnugreinunum.</s>
                <s xml:id="di46lo3ifs">Í fjør og í fyrru helvt í ár minkaði lønarútgjaldingarnar í framleiðsluvinnunum nógv.</s>
              </p>
              <p>
                <s xml:id="fad2ov5dcs">Handilsjavnin hevði eitt avlop uppá 85 mió. kr. í fjør, tá skip ikki eru tald við.</s>
                <s xml:id="uzlzqg5dvs">Minkandi avlopið á handilsjavnanum stavar tíverri fyrst og fremst frá minkandi útflutningi.</s>
              </p>
              <pb n="6" />
              <p>
                <s xml:id="mnndavgpvb">Tíverri eru tøl fyri gjaldsjavnan fyri 2003 ikki tøk.</s>
              </p>
              <p>
                <s xml:id="armbtmxfno">Hóast nettotilflytingin til Føroya framvegis er stór, hevur hon verið væl minni enn árini frammanundan.</s>
                <s xml:id="tsepgza2xc">Við árslok í ár verður fólkatalið mett at verða um 48.500.</s>
              </p>
              <p>
                <!-- TODO: improve formatting -->
                <seg>
                  <hi rend="center">****</hi>
                </seg>
              </p>
              <p>
                <s xml:id="pxwrkik7lg">Grundarlagið undir okkara útbúgvingarskipan er fólkaskúlin.</s>
                <s xml:id="o4qvqzhxmy">Tað er her, at støðið verður lagt undir útbúgvingarligu menningina hjá næmingunum.</s>
                <s xml:id="clyzi5icn4">Tað er her, at grundleggjandi vitan verður løgd í okkara børn.</s>
                <s xml:id="fjslcncmp7">Tað er tí sera umráðandi, at bæði myndugleikar, foreldur og tey, sum starvast í skúlunum, leggja sær eina við at skapa góðar umstøður soleiðis at børnini mennast – bæði fakliga og sosialt, og soleiðis at øll fáa sum mest burturúr hesi sera týdningarmiklu árini í fólkaskúlanum.</s>
              </p>
              <p>
                <s xml:id="ejgxjwo2fq">Uppgáva fólkaskúlans er sera fjøltáttað, og her skal eisini vera rúmsátt.</s>
                <s xml:id="asqmets3of">Tað skal vera pláss fyri øllum uttan mun til menniskjanslig brek.</s>
                <s xml:id="iodtzd7jfm">Hetta setur stór krøv til bæði myndugleikar og foreldur.</s>
                <s xml:id="jeyneudxb6">Vit hava sett okkum fyri at eftirmeta fólkaskúlalógina og at kanna trivna bæði hjá næmingum og lærarum.</s>
              </p>
              <p>
                <s xml:id="c3djlodxas">Landsstýrið hevur sett sær fyri at betra um umstøðurnar hjá okkara eldru.</s>
                <s xml:id="c5uleprjcp">Tilboðini til teirra skulu samsvara við tørvin hjá tí einstaka.</s>
                <s xml:id="qtidwmyjhe">Tørvurin á røktarheimsplássum er stórur, og í samstarvi við kommunurnar verður arbeitt við at útvega fleiri pláss.</s>
                <s xml:id="u2lw4pzsle">Átta eldrasambýli og ellis- og røktarheim eru í gerð.</s>
                <s xml:id="xakuplxbgl">Fimm av hesum verða eftir ætlan liðug í ár og trý næsta ár.</s>
              </p>
              <p>
                <s xml:id="kjb6p77rno">Arbeitt verður við at gera eina føroyska forsorgarlóg, sum skal koma í staðin fyri galdandi donsku lógina frá sekstiárunum.</s>
                <s xml:id="zvgcdgahus">Forsorgarlógin skipar grundleggjandi viðurskifti millum einstaklingin og tað almenna.</s>
                <s xml:id="qnupoc2vac">Fyri fyrstu ferð fara vit at umrøða, hvat vit í Føroyum halda, at skyldurnar hjá tí almenna eru fyri einstaklingin, og skyldurnar hjá einstaklinginum eru fyri tí almenna.</s>
                <s xml:id="iadphgvmtm">Forsorgarlógin fer við hesum at vera grundað á okkara egna samfelag.</s>
                <s xml:id="fexp5xdeqi">Arbeiðið er sera víðfevnt og er tí skipað í stigum.</s>
                <s xml:id="qymdbcr7wo">Tað verður eftir ætlan liðugt um trý ár.</s>
              </p>
              <p>
                <s xml:id="uumeye7kv6">Í Føroyum, eins og í øðrum framkomnum londum, økist talið av sjúkutilburðum, sum standast av skeivum livihátti.</s>
                <s xml:id="hpaxl5jfet">Landsstýrið fer at gera sítt til, at fólkaheilsan í síni heild verður betri.</s>
                <s xml:id="wsygyohllx">Tað fyribyrgjandi arbeiðið skal vera partur av gerandisdegnum.</s>
              </p>
              <p>
                <s xml:id="qotqn3cimu">Samgongan ætlar at loysa eftirlønarmálið.</s>
                <s xml:id="exxntdx5gc">Avgjørt er at styrkja samhaldsfasta við at hækka inngjaldið upp í 1,5 %.</s>
                <s xml:id="x6cutkwkd4">Við hesum verða betri fyritreytir fyri at røkka einum góðum úrsliti við eini pensjónsskipan, ið byggir á tríggjar súlur, ávikavist fólkapensjón, samhaldsfasta og eina eftirlønaruppsparing.</s>
                <s xml:id="yxk3izb7dt">Við fólkapensjónini og samhaldsfasta verður tryggjað ein rímilig minstapensjón.</s>
              </p>
              <p>
                <!-- TODO: improve formatting -->
                <seg>
                  <hi rend="center">****</hi>
                </seg>
              </p>
              <p>
                <s xml:id="q7tb4kc3ky">Samgongan er samd um, at umráðandi er at verja og varðveita umhvørvið, ikki bara fyri okkara egnu skyld, men eisini tí at tað er okkara skylda mótvegis okkara eftirkomarum og umheiminum.</s>
              </p>
              <p>
                <s xml:id="iopcgzrkkc">Umhvørvisspurningar verða alsamt meira umfatandi, og hetta setur størri og størri krøv til okkum, m.a. tí vit alla tíðina mugu fylgja við altjóða tilgongdini á økinum.</s>
                <s xml:id="jdizqflb3d">Stavnhaldið má vera, at vit seta okkum sum mál at nýta altjóða krøv á umhvørvisøkinum.</s>
                <s xml:id="geemgbre5e">Eisini mugu vit tryggja okkara áhugamál á økjum, har altjóða sáttmálar verða gjørdir, og gera okkum greitt, at slíkir sáttmálar áleggja okkum skyldur, ið skulu haldast her á landi.</s>
              </p>
              <pb n="7" />
              <p>
                <s xml:id="x4rgbv3tfr">Síðan málsøkið havumhvørvi varð yvirtikið í fjør, hevur verið arbeitt við at smíða eina nýggja havumhvørvislóg, ið hevur sum endamál at fyribyrgja og avmarka dálking og aðra ávirkan á okkara havumhvørvi.</s>
              </p>
              <p>
                <s xml:id="qc2vgbg2m7">Í samgonguskjalinum verður staðfest, at yvirskipaði orkupolitikkurin eigur at vera landspolitisk ábyrgd.</s>
                <s xml:id="kkw2iwpdw6">Orkuútbyggingin skal fara skynsamliga fram, og skulu varandi orkukeldur gerast størst møguligi partur av orkuframleiðsluni, samstundis sum granskingarsamstarv og royndarvirksemi verður stimbrað.</s>
                <s xml:id="viyjzl5mpt">Í hesum sambandi er farið undir at gera eina elveitingarlóg í samráð við kommunurnar.</s>
              </p>
              <p>
                <!-- TODO: improve formatting -->
                <seg>
                  <hi rend="center">****</hi>
                </seg>
              </p>
              <p>
                <s xml:id="xmgmjopgkx">Fleiri fakfeløg heittu herfyri á landsstýrið um at avmarka stóra útflutningin av rundum fiski beinleiðis á útlendskar marknaðir.</s>
                <s xml:id="vvcjdgubor">Hetta er væl skiljandi, tí avleiðingin er, at arbeiðspláss í fiskivinnuni á landi hvørva.</s>
                <s xml:id="kyoyytgfvn">Vit eru við hesum komin í eina tvístøðu millum fríu marknaðarkreftirnar og atlitini at arbeiðsplássum og trivnaðinum kring landið.</s>
              </p>
              <p>
                <s xml:id="i6wyihoz3k">Tað er eyðsýnt, at kappingarførið í okkara traditionellu høvuðsvinnu er versnað.</s>
                <s xml:id="yumwp3o53n">Hetta mugu vit hava eina støðu til - bæði landsins myndugleikar, fakfeløgini og ikki minst vinnan sjálv.</s>
                <s xml:id="vkprivwkgw">Tí fyritreytirnar hjá vinnuni broytast við alsamt vaksandi ferð orsakað av tøkniligari menning og altjóðagerð.</s>
                <s xml:id="w6lahcea2p">Hugtakið kappingarføri er tí ikki longur einans ein spurningur um, hvussu skjótt og væl tú kanst framleiða traditionellar vørur, men í størri og størri mun, hvussu skjótt og væl vinnan lagar seg til broyttar umstøður.</s>
                <s xml:id="law3n2jexo">Hetta krevur vitan, kapital og ikki minst dynamikk, ið er neyðugur, fyri at vinnan ikki verður afturúrsigld.</s>
              </p>
              <p>
                <s xml:id="yyntnqjxft">Nýhugsan má til, og vit mugu taka avbjóðingina upp, har vit fullnýta okkara styrki og styrkja okkara veikleikar.</s>
                <s xml:id="kllwjesbhf">Fremsta styrkin er, at vit hava fiskin livandi á grunnunum rundan um okkum, vit hava eitt vælútbúgvið fólk og eitt vælútbygt samskiftiskervi.</s>
                <s xml:id="ycjs4jpnqb">Hinvegin er logistikkurin ein forðing.</s>
                <s xml:id="vxmcgybl52">Vanliga flutningsmynstrið, sum vit kenna tað í dag, har fraktskipini sigla niður á meginlandið, er ikki einsamalt nøktandi fyri harðnandi kappingina.</s>
                <s xml:id="ox4l7srvqm">Vit mugu tí eisini útbyggja aðrar flutningsmøguleikar eitt nú loftvegis, har vit kunnu bjóða feskari fisk fyri munandi størri søluvirði, enn vit í dag kenna til.</s>
                <s xml:id="c7s45mv4x7">Feskleikin skal ikki gerast ein spurningur um dagar, men tímar.</s>
              </p>
              <p>
                <s xml:id="je2gdmvsz2">Tí er neyðugt, at vit skjótt finna eina nøktandi loysn á flogvallarmálinum, sum sjálvsagt má hava við sær, at vøllurin verður longdur soleiðis, at hann eisini kann brúkast til størri fraktflogfør.</s>
                <s xml:id="dhheirkchm">Hetta fer somuleiðis at bøta um viðurskiftini viðvíkjandi ferðafólkaflutningi.</s>
                <s xml:id="vtw4k6ird5">Tí fari eg at taka hetta upp við danska forsætismálaráðharran á ríkisfundinum nú í august.</s>
              </p>
              <p>
                <s xml:id="zli2krg4y5">Tá afturstig eru í búskapinum, er meira neyðugt enn nakrantíð at hugsa nýtt.</s>
                <s xml:id="tnsepvf5qe">Heldur enn at veita vinnuni beinleiðis rakstrarstuðul, eigur landsstýrið at stuðla upp undir vinnuspírar við at skapa góðar karmar fyri gransking, menning og nýskapan.</s>
                <s xml:id="bvtwrq2a35">Í hesum sambandi er landsstýrið farið undir at skipa og samskipa granskingina av nýggjum, so hon í størri mun verður við til at skapa nýggjar vinnumøguleikar innan eitt nú biotøkni og ílegugransking.</s>
              </p>
              <p>
                <s xml:id="s7dbzlqpfh">Fyri fáum árum síðan vóru stórar vónir um at finna olju á føroyskum øki.</s>
                <s xml:id="aakhe36laj">Hóast olja enn ikki er funnin í nøgdum, sum tað loysir seg at framleiða, eiga vit at vera tolin, tí hetta er vinna, sum krevur tol og treiskni.</s>
              </p>
              <p>
                <s xml:id="pufg5ny5r6">Granni okkara Noreg, er í dag eitt av heimins ríkastu londum - eitt nú oljuni fyri at takka.</s>
                <s xml:id="qv3hn3qu2u">Har vórðu boraðir fleiri enn 30 brunnar, áðrenn vinnan gjørdist lønandi, og á bretska landgrunninum vóru boraðir fleiri enn 100 brunnar, áðrenn farið varð undir lønandi framleiðslu.</s>
                <s xml:id="gb7nvqaswu">Higartil eru einans borðaðir 4 brunnar á føroyska økinum.</s>
              </p>
              <p>
                <s xml:id="br6a2d7xjt">Eg vóni, at altjóða oljufeløgini eru áhugaði nú 2. útbjóðingarumfar stendur fyri durum.</s>
              </p>
              <pb n="8" />
              <p>
                <!-- TODO: improve formatting -->
                <seg>
                  <hi rend="center">****</hi>
                </seg>
              </p>
              <p>
                <s xml:id="hsaxurxf65">Fjarfiskiflotin hevur skiftandi trupulleikar at dragast við.</s>
                <s xml:id="nol3iaqf52">Nú er tað rækjuflotin, sum hevur versnandi møguleikar fyri at fáa endarnar at røkka saman.</s>
                <s xml:id="kyxandsncl">Færri veiðumøguleikar og eitt stórt fall í rækjuprísunum hava elvt til, at rækjuflotin er í svárum trupulleikum.</s>
              </p>
              <p>
                <s xml:id="sy3rtetf7p">Men skjótt skiftandi umstøðurnar hjá fjarfiskiflotanum gera tað neyðugt, at landsstýrið tekur stig til at finna heildarloysnir fyri henda partin av flotanum.</s>
                <s xml:id="o2m4ilwjal">Eitt nú at tryggja sær, at veiðumøguleikar verða troyttir til fulnar, men harumframt at landsstýrið virkið fer út at leita upp nýggjar veiðumøguleikar, sum síðan kunnu latast okkara skipum.</s>
              </p>
              <p>
                <s xml:id="v4gpzyr24k">Alivinnan hevur verið fyri stórum afturstigum fyrst og fremst av sjúkraávum.</s>
                <s xml:id="nbeobhxz7d">Hetta kemur tíverri eisini at merkja hesa týðandi útlutningsvinnu komandi árini.</s>
                <s xml:id="zqv7qbx56a">Løgtingið samtykti í vár nakrar munandi broytingar innan alivinnuna, sum vónandi fara at medvirka til, at alivinnan skjótt mennir seg aftur.</s>
              </p>
              <p>
                <s xml:id="nhsi3zhod7">Hóast arbeiðsloysistølini samanløgd ikki síggja so døpur út - tey liggja um 4%, so er arbeiðsloysið sera ójavnt býtt í landinum.</s>
                <s xml:id="bu7teegk6e">Støðan í syðru helvt av Suðuroynni er serliga ring, hóast hon langt frá er nøktandi alla aðrastaðni.</s>
                <s xml:id="q54qhncglt">Hetta hongur sjálvsagt nakað saman við, at nógvur óvirkaður fiskur fer av landinum, men tó er hetta ikki einasta grundin.</s>
                <s xml:id="wcxawaw3tz">Vit síggja eina týðiliga ábending um, at tað unga fólkið, sum flytur burtur í útbúgvingarørindum, ikki fær rættiligt høvi at venda aftur til útjaðaran eftir lokna útbúgving.</s>
                <s xml:id="ggkmofnprk">Tí er neyðugt, at eisini tað almenna gerst partur av einum politikki, har førleikakrevjandi størv, sum m.a. eru í almennari fyrisiting, verða løgd til útjaðaran.</s>
              </p>
              <p>
                <s xml:id="jytgcxgek3">Trupulleikarnir, sum okkara útoyggjar hava, eru heldur ikki lættir at loysa, men landsstýrið er farið í eitt samstarv við útoyggjarnar um at fáa loyst nakrar av teimum mest grundleggjandi trupulleikunum á útoyggj.</s>
              </p>
              <p>
                <s xml:id="dnadepqtov">Betraða samferðslukervið, har størri og størri partar av landinum verða bundnir saman, ger, at útjaðaratrupulleikarnir verða avmarkaðir til færri og færri øki.</s>
              </p>
              <p>
                <s xml:id="z27idcnvym">Vit fingu fast samband um Vestmannasund í farna valskeiði, og vit fáa fast samband um Leirvíksfjørð í hesum valskeiðinum.</s>
                <s xml:id="zu2jvy3iop">Vónandi liggur fasta sambandið um Skopunarfjørð í komandi valskeiði.</s>
                <s xml:id="vkyzhteh7w">Farið verður undir bergholið millum Øravík og Hov komandi ár, og nýggi Smyril kemur til landið í november.</s>
              </p>
              <p>
                <!-- TODO: improve formatting -->
                <seg>
                  <hi rend="center">****</hi>
                </seg>
              </p>
              <p>
                <s xml:id="ag6p2avs36">Samgongan hevur sett sær fyri at gera almennu fyrisitingina betri.</s>
                <s xml:id="hng7nqdhme">Longu tá ið samgonguskjalið varð skrivað, var semja um, at umframt at talið av stjórnarráðum skuldi skerjast úr níggju niður í sjey, so skuldi almenna fyrisitingin samskipast, so betri samstarv fæst millum stjórnarráðini.</s>
                <s xml:id="stmclamod2">Fyrisitingin skal gerast meira opin og einføld fyri brúkaran, og rættartrygdin skal styrkjast.</s>
                <s xml:id="l3x7vqkycn">Somuleiðis verður arbeitt við týðandi samanleggingum av arbeiðsuppgávum.</s>
              </p>
              <p>
                <s xml:id="rt6vso54n4">Søguligar grundir hava verið fyri at binda almennan kapital í til dømis Føroya Tele, Atlantsflog, Føroya Banka og aðrar stovnar.</s>
                <s xml:id="giedaxt2fy">Tøkniligur framburður og altjóðagerð hava tó havt við sær, at hesin leiklutur hjá tí almenna ikki er eins neyðugur nú sum áður.</s>
                <s xml:id="nscdirrouq">Landið kann tí frígera kapitalin, sum er bundin, og nýta hann til annað endamál.</s>
                <s xml:id="ptwabvezbv">Til dømis at rinda aftur almenna skuld ella til at gera nýggjar íløgur, ið hóska seg betur til leiklutin hjá tí almenna.</s>
                <s xml:id="usvzb74awo">Samgongan er samd um, at har tað kann gerast við fyrimuni fyri tað almenna og fyri samfelagið sum heild, verða partabrøv í ávísum almennum fyritøkum boðin út til almenningin og/ella strategiskar íleggjarar.</s>
              </p>
              <pb n="9" />
              <p>
                <s xml:id="tgdrp7eoxz">Eitt annað av stevnumiðunum er at broyta skattaskipanina soleiðis, at hon fremur vøkstur í arbeiði og búskapi.</s>
                <s xml:id="eiaelqhx2m">Málið er, at lønin ikki verður etin upp av ov harðari skatting.</s>
              </p>
              <p>
                <!-- TODO: improve formatting -->
                <seg>
                  <hi rend="center">****</hi>
                </seg>
              </p>
              <p>
                <s xml:id="il2nfvxorg">Eitt samt løgting samtykti at søkja um sjálvstøðugan limaskap í Norðurlandaráðnum.</s>
                <s xml:id="bj4szxi7eu">Landsstýrið sendi umsóknina umvegis danska forsætismálaráðið.</s>
                <s xml:id="ffk7frsm4d">Svarið, sum er komið frá donskum myndugleikum, boðar frá, at hetta ikki ber til vísandi til donsku grundlógina.</s>
                <s xml:id="cata5kcino">Hinvegin verður víst á, at góðir møguleikar eru fyri, at Føroyar fáa ein virknari leiklut í norðurlendska arbeiðinum, enn vit hava í dag.</s>
                <s xml:id="omfq7jxndo">Uttanlandsnevndin er kunnað um hetta svarið.</s>
                <s xml:id="dmk7dwzi2m">Tað er tí ein spurningur, um vit skulu halda fast um “alt ella einki” hugtakið, ella vit skulu velja at styrkja okkara umboðan í Norðurlandaráðnum tó uttan sjálvstøðugan limaskap.</s>
              </p>
              <p>
                <s xml:id="vgiienvfsj">Útlendingamál, serliga tann parturin, ið viðvíkur útlendskum ítróttafólkum í Føroyum, hevur verið nógv umrøddur seinastu tíðina.</s>
              </p>
              <p>
                <s xml:id="npaphk3uyi">Samgongan hevur sett sær fyri, at trupulleikarnir við arbeiðs- og uppihaldsloyvum í síni heild verða loystir.</s>
                <s xml:id="grjihew7as">Landsstýrið arbeiðir í løtuni við málinum og miðar eftir at fáa eina skjóta loysn.</s>
                <s xml:id="m4eeai72ng">Tað er bráneyðugt at fáa orðað ein føroyskan útlendingapolitikk.</s>
                <s xml:id="r45brfw3mh">Hetta er landsstýrið farið í holt við.</s>
              </p>
              <p>
                <s xml:id="sfoz3nml7f">Vit skulu taka ábyrgd í altjóða samfelagnum.</s>
                <s xml:id="g7x6e5bwxw">Tað er okkara skylda sum partur av tí ríka heiminum at veita menningarlondum hjálp eftir førimuni.</s>
                <s xml:id="p4id3x5ish">Samstundis sum vit átaka okkum at føra ein virknan menningarpolitikk, sum skal gagna fátæka partinum av heiminum, kunnu vit geva okkara egnu vinnu avbjóðingar, sum kunnu stuðla henni her heima og í altjóða kapping.</s>
              </p>
            </div>
            <div>
              <p>
                <seg>
                  <hi rend="center">****</hi>
                </seg>
              </p>
            </div>
            <div>
              <p>
                <seg>
                  <hi rend="italic">Harra formaður,</hi>
                </seg>
              </p>
              <p>
                <s xml:id="qq4nw2b6cr">Eg byrjaði hesa fyrstu løgmansrøðu mína við at siga, at sjálvt við teimum ymisku hugsjónarligu fortreytum, sum vit hava, so vilja vit øll gera Føroyar til eitt uppaftur betri samfelag.</s>
              </p>
              <p>
                <s xml:id="uoneziahnr">Vit mugu taka upp kappingina og avbjóðingina, sum heimurin í dag krevur av okkum.</s>
                <s xml:id="ywh4i7snlo">Vit mugu líta út í heim.</s>
                <s xml:id="arakxeozjk">Men tá mugu vit fyrst viðurkenna okkum okkara samleika sum eina tjóð við góðum evnum.</s>
                <s xml:id="jscbvtfrhg">Hesi evni verða best hvest, um vit taka táttin upp, sum eitt nú nøkur av okkara fremstu mentafólkum hava víst, at vit føroyingar eiga.</s>
                <s xml:id="tthx7moncp">Við dugnaskapi og nærlagni hava nøkur av okkara ítróttarfólkum, tónleikarum, listafólkum og onnur víst, at hava vit trúnna upp á egin evni, so ber so ótrúliga nógv til.</s>
              </p>
              <p>
                <s xml:id="gxcvcwywkk">Tí vóni eg, at vit politikarar, vinnulív og samfelagið alt lærir av okkara ítróttarligu og mentunarligu framherjum, sum hava prógvað, at heimurin eisini liggur opin fyri okkum føroyingum, um vit bert gera okkara arbeiði til lítar.</s>
                <s xml:id="zacpkokcd4">Lat okkum tí taka altjóðagerðina sum eina avbjóðing heldur enn eina hóttan og eina forðing.</s>
              </p>
              <p>
                <s xml:id="y35zhg25qu">Eg vóni, at samgongan og andstøðan fara at megna at draga eina og somu línu, serliga í stórmálum, og at vit fáa eitt virðiligt samstarv.</s>
              </p>
              <p>
                <s xml:id="hg2cjyqcyu">Við hesum orðum ynski eg løgtinginum eina góða tingsetu og øllum Føroya fólki og mongu gestunum eina góða ólavsøku.</s>
              </p>
            </div>
          </div>
          <pb n="10" />
        </div>
        <pb n="11" />
        <div type="chapter">
          <head rend="bold center">Partur II</head>
          <div>
            <head rend="bold">Stjórnar- og uttanríkismál</head>
            <div>
              <head rend="bold">Samskipa landsstýrisarbeiðið</head>
              <p>
                <s xml:id="hf3dyohesi">Samgongan hevur sett sær sum aðalmál at fáa breiðar semjur.</s>
                <s xml:id="tqtqy6gkcu">Tí raðfestir løgmaður samskipandi virkið ovarlaga.</s>
                <s xml:id="r6ceyjwhz7">Longu nú hevur løgmaður havt løgmansfundir við landsstýrismenn hvør sær.</s>
                <s xml:id="k76tx3memy">Á løgmansfundum verða millum annað tær politisku ætlanirnar hjá einstaka landsstýrismanninum umrøddar, eins og tvørvegis mál og áleikandi politisk mál.</s>
                <s xml:id="z6ulbj3r5z">Á henda hátt kann løgmaður støðugt fylgja við og verða kunnaður um ætlanir og politikkin á einstaka økinum, samstundis slóðar hetta fyri betri heildarpolitikki fyri alt landsstýrið.</s>
              </p>
              <p>
                <s xml:id="qn3z6twpwv">Sum samgonguleiðari hevur løgmaður høvuðsábyrgd av, at politikkurin hjá samgonguni hongur saman og verður framdur í verki samsvarandi samgonguskjalinum, at løglistin er dagførdur, og at politisk viðurskifti annars verða samskipað.</s>
              </p>
              <p>
                <s xml:id="do6zoag7xb">Landsstýrisfundur er hvørja viku, og samgongufundir hava verið regluliga hetta fyrsta skeiðið hjá landsstýrinum.</s>
                <s xml:id="gltjt4d4sq">Harumframt skipar løgmaður javnan fyri fundi í sonevndu lítlu samgongu, har hann luttekur saman við formonnunum fyri samgonguflokkarnar á løgtingið og landsstýrismonnunum í ávikavist fíggjarmálum og vinnumálum.</s>
                <s xml:id="qosywd7pa5">Á samgongufundum og í lítlu samgongu verða m.a. tær størru og meginregluligu politisku ætlanirnar umrøddar.</s>
              </p>
            </div>
            <div>
              <head rend="bold">Almenna fyrisitingin gerast betri</head>
              <p>
                <s xml:id="zfjb7j4mse">Undir samráðingunum eftir seinasta val varð gjørt av at fækka stjórnarráðini úr níggju niður í sjey.</s>
                <s xml:id="zhnkcxwaq2">Í hesum sambandi vórðu Løgmálaráðið og Oljumálaráðið niðurløgd, Innlendismálaráð sett á stovn, og partur av Oljumálaráðnum varð umlagdur til stovn undir Vinnumálaráðnum.</s>
                <s xml:id="izlbc5r3kk">Harafturat vórðu Almannamálaráðið og Heilsumálaráðið løgd saman í eitt stjórnarráð.</s>
              </p>
              <p>
                <s xml:id="q4hlpcrghr">Samgongan setti sær eisini fyri at gera almennu fyrisitingina betri.</s>
                <s xml:id="jjx6yybecr">Longu tá ið samgonguskjalið varð skrivað, var semja um, at almenna fyrisitingin skuldi samskipast, so betri samstarv fæst millum stjórnarráðini.</s>
                <s xml:id="ovc3bfxray">Fyrisitingin skal gerast meira opin og einføld fyri brúkaran, og rættartrygdin skal styrkjast.</s>
              </p>
              <p>
                <s xml:id="jlxzfyfrne">Hetta arbeiðið er farið í gongd.</s>
                <s xml:id="mbzrsthfr2">Miðfyrisitingin er allýst, og útgreiningar eru gjørdar, hvørjar uppgávur einstøku stjórnarráðini røkja, og hvussu nógv starvsfólk starvast í miðfyrisitingini.</s>
                <s xml:id="thppbfqqnr">Eisini verður arbeitt við ymsum átøkum, sum hava til endamáls at gera tænastuna betri.</s>
                <s xml:id="ouiuh2tyyu">Ætlanin er at gera felags telefonmóttøku fyri alla miðfyrisitingina við møguleika fyri at víðka skipanina til aðrar almennar stovnar.</s>
                <s xml:id="vxlus7o7a5">Á bókhaldsøkinum verður í løtuni roynd ein skipan, har uttanhýsis bókhaldsskjøl verða avgreidd elektroniskt.</s>
                <s xml:id="gouxihatog">Við hesum verður øll beinleiðis handfaring við slíkum skjølum spard.</s>
                <s xml:id="altcazfuom">Harafturat verður arbeitt við at umleggja og miðsavna kunningartøkniuppgávur, so tað almenna á ein bíligari og betri hátt kann lúka verandi og komandi krøv á hesum sera týdningarmikla og viðkvæma øki.</s>
                <s xml:id="tazblorqef">Ein týdningarmikil fyritreyt fyri at hetta skal bera til, er at vit arbeiða við felags virðum fyri eyga.</s>
                <s xml:id="fgk7vpqt3g">Ætlanin er, at stjórnarráðini til heystar fara í gongd við at orða eitt felags virðisgrundarlag.</s>
              </p>
            </div>
            <pb n="12" />
            <div>
              <head rend="bold">Einskiljing</head>
              <p>
                <s xml:id="cm26cqywlq">Søguligar grundir hava verið fyri at binda almennan kapital í til dømis Føroya Tele, Atlantsflog, Føroya Banka og aðrar stovnar.</s>
                <s xml:id="ie3sbbpkl4">Tøkniligur framburður og altjóðagerð hava tó havt við sær, at hesin leiklutur hjá tí almenna er ikki eins neyðugur nú sum áður.</s>
                <s xml:id="spgvjk27vj">Landið kann tí frígera kapitalin, sum er bundin, og nýta hann til annað endamál.</s>
                <s xml:id="uhptjn7cfq">Til dømis at afturrinda almenna skuld ella gera nýggjar íløgur, ið hóska seg betur til leiklutin hjá tí almenna í dagsins búskaparskipan.</s>
                <s xml:id="hrqq2pprqr">Samgongan er samd um, at har tað kann gerast við fyrimuni fyri tað almenna og fyri samfelagið sum heild, verða partabrøv í ávísum almennum fyritøkum boðin út til almenningin og/ella strategiskar íleggjarar.</s>
              </p>
              <p>
                <s xml:id="adt2epcnhg">Leiðreglur eru gjørdar um, hvussu myndugleikarnir eiga at fara fram í einskiljingarmálum.</s>
                <s xml:id="tu3salpdna">Hornasteinur í leiðreglunum snýr seg um at tryggja, at landið fær rættan prís av sølu, og at tryggja, at eins íleggjarar fáa eins sømdir at ogna sær partabrøv, sum boðin verða út.</s>
              </p>
              <p>
                <s xml:id="nyeav7ntar">Landsstýrið ætlar at leggja málið um at einskilja Føroya Banka fyri løgtingið í heyst.</s>
              </p>
            </div>
            <div>
              <head rend="bold">Viðurskifti Føroya við Danmark</head>
              <p>
                <s xml:id="pdmxc4mmpi">Samráðingar eru millum Føroyar og Danmark um at skipa sínámillum viðurskiftini av nýggjum.</s>
                <s xml:id="bxlbaqyslh">Miðað verður eftir, at tvey lógaruppskot verða løgd fyri løgtingið og fólkatingið, sum koma afturat heimastýrislógini.</s>
                <s xml:id="xxfzogldp2">Annað um at veita føroyskum myndugleikum heimild at taka yvir málsræði á øllum økjum, ið ikki viðvíkja sjálvum ríkisfullveldinum.</s>
                <s xml:id="kh5mgulise">Hitt um víðkaðar heimildir til Føroya á uttanríkispolitiska økinum.</s>
              </p>
              <p>
                <s xml:id="gblrag2jkk">Yvirtøkulógin fevnir um øll øki, ið enn eru undir donskum málsræði undantikin uttanríkisog verjupolitikk umframt heimarætt, hægstarætt og peningapolitikk.</s>
                <s xml:id="bhg75ziikn">Við lógini fáa føroyskir myndugleikar formligu heimildina at gera av, nær einstøku málsøkini verða yvirtikin, og at málsøkini verða tikin yvir sambært løgtingslóg, so hvørt sum politiskur vilji er til tess.</s>
              </p>
              <p>
                <s xml:id="shzlixwfnu">Tað hevur altíð verið føroyskur vilji at hava størri heimildir á uttanríkispolitiska økinum.</s>
                <s xml:id="ylws5thlbj">Sum avleiðing av hesum, boðaði danski forsætismálaráðharrin í setanarrøðu síni fyri fólkatinginum í oktober 2002 frá, at danir vóru sinnaðir at tingast við føroyingar um hetta mál.</s>
                <s xml:id="prq2uplo3a">Hetta er eitt natúrligt stig at taka, nú alheimsgerðin hevur tikið dik á seg.</s>
                <s xml:id="zyui2kfgkj">At Evropasamveldið er farið undir eina felags stjórnarskipan, ið líðandi fer at flyta uttanríkis-, trygdar- og verjupolitikkin frá limalondunum til samveldismyndugleikarnar í ES við einum felags uttanríkismálaráðharra á odda, er eisini ein greið orsøk at fáa eina slíka lóg samtykta.</s>
              </p>
              <p>
                <s xml:id="qc5cmbdtti">Ætlanin við lógaruppskotinum er at gera Føroyar meira virkisførar í altjóðasamfelagnum, so at tær kunnu gera sáttmálar við onnur lond ella millumtjóðafelagsskapir í yvirtiknum málum eftir egnum tørvi og av eintingum.</s>
                <s xml:id="vget54suri">Hóast lógin fer at skipa uttanríkispolitiska økið í rúmum týdningi, verður helst neyðugt at gera tveir sáttmálar við Danmark, sum ávikavist fara at útgreina uttanríkispolitisku heimildirnar og at áseta karmarnar um fyrisitingarliga samstarvið landanna millum á uttanríkispolitiska økinum.</s>
              </p>
            </div>
            <div>
              <head rend="bold">Grundlógarnevnd/Stjórnarskipan</head>
              <p>
                <s xml:id="l3dxiqyf5c">Fyrra flaggdagsálitið um eina føroyska stjórnarskipan varð handað løgmanni í vár.</s>
                <s xml:id="esyztuuqyz">Álitið er eitt arbeiðsuppskot, sum øll grundlógarnevndin seinni endaliga skal viðgera.</s>
                <s xml:id="hwzrfznrjb">Flaggdagsálitið er lagt fram alment, so at fólk kunnu síggja, hvussu langt arbeiðið er komið og fáa høvi til at gera viðmerkingar til álitið, longu meðan arbeiðið er ávegis.</s>
                <s xml:id="i4m5yks2gh">Álitið skal eisini viðgerast á politiskum stigi, har ein týdningarmikil spurningur verður at fáa greiði á, hvussu mannagongdin skal vera, um føroyingar loysa frá Danmark.</s>
              </p>
              <pb n="13" />
              <p>
                <s xml:id="o3yupcccyc">Arbeiðið í nevndini verður tikið uppaftur til heystar.</s>
                <s xml:id="nupq2ylpjw">Endamálið verður tá at gera uppskot til stjórnarskipan, sum skipar okkara samfelag við lóggevandi, útinnandi og dømandi valdi, umframt at í lógini skulu eisini vera ásetingar um mannarættindi og rættindi og skyldur hjá borgarunum.</s>
              </p>
              <p>
                <s xml:id="smzenbdwsf">Endaligt álit um stjórnarskipan verður helst ikki liðugt flaggdagin 2005, sum ásett í lógini um grundlógarnevnd.</s>
                <s xml:id="tvwqzvdou2">Tí verður uppskot um at leingja hesa tíðarfreist lagt fyri løgtingið í hesi tingsetu.</s>
              </p>
            </div>
            <div>
              <head rend="bold">Trygdarpolitikkur</head>
              <p>
                <seg>Á trygdarpolitiska økinum hevur løgtingið í vár samtykt uppskotið hjá landsstýrinum um trygdarpolitikk Føroya, ið ásetir hesar meginreglur:</seg>
                <list rend="bullet">
                  <item>landsstýrið tryggjar sær fult innlit í trygdarpolitisk mál viðvíkjandi Føroyum og virkar fyri, at føroyskir myndugleikar á avgerandi hátt luttaka í øllum avgerðartilgongdum hesum viðvíkjandi</item>
                  <item>viðgerð landsstýrisins av trygdarpolitiskum málum skal vísa mesta umhugsni fyri trygd landsins og vælferð fólksins, og samskiftir landsstýrið við uttanlandsnevnd løgtingsins í týdningarmiklum málum hesum viðvíkjandi</item>
                  <item>landsstýrið skal á hesum grundarlagi samskifta við viðkomandi myndugleikar til tess at viðgera á ábyrgdarfullan hátt slík mál, ið viðvíkja trygdarpolitisku støðu Føroya</item>
                  <item>til tess, at føroyskir myndugleikar kunnu umboða áhugamálini hjá landi og fólki á nøktandi hátt á trygdarpolitiska økinum, verða teir at skipa seg væl við atliti at handfaringini av trúnaðarupplýsingum</item>
                </list>
                <note>
                  <p>
                    <s xml:id="tkhacj4znf">Landsstýrið tryggjar sær fult innlit í trygdarpolitisk mál viðvíkjandi Føroyum og virkar fyri, at føroyskir myndugleikar á avgerandi hátt luttaka í øllum avgerðartilgongdum hesum viðvíkjandi.</s>
                  </p>
                  <p>
                    <s xml:id="innziczata">Viðgerð landsstýrisins av trygdarpolitiskum málum skal vísa mesta umhugsni fyri trygd landsins og vælferð fólksins, og samskiftir landsstýrið við uttanlandsnevnd løgtingsins í týdningarmiklum málum hesum viðvíkjandi.</s>
                  </p>
                  <p>
                    <s xml:id="nto3u3xwsh">Landsstýrið skal á hesum grundarlagi samskifta við viðkomandi myndugleikar til tess at viðgera á ábyrgdarfullan hátt slík mál, ið viðvíkja trygdarpolitisku støðu Føroya</s>
                  </p>
                  <p>
                    <s xml:id="mhneg7wgm7">Til tess, at føroyskir myndugleikar kunnu umboða áhugamálini hjá landi og fólki á nøktandi hátt á trygdarpolitiska økinum, verða teir at skipa seg væl við atliti at handfaringini av trúnaðarupplýsingum.</s>
                  </p>
                </note>
              </p>
              <p>
                <s xml:id="vm4ljfyqhj">Við hesi samtykt tekur løgtingið undir við, at landsstýrið í framtíðini fer at fremja ein virknan og uppbyggjandi trygdarpolitikk í tøttum samstarvi við landsins sameindu har evsta felagsmál verður at stuðla uppundir trygg viðurskifti í Norðurhøvum fólki og landi at gagni.</s>
              </p>
            </div>
            <div>
              <head rend="bold">Handilspolitisk mál</head>
              <p>
                <s xml:id="ipmwnjh4ce">Fleiri átøk eru í gongd á handilspolitiska økinum.</s>
                <s xml:id="bvdfm2afji">Eitt teirra er limaskapur Føroya í EuroMed skipanini at samsavna uppruna.</s>
                <s xml:id="r5bkxv7yw4">Seint í heyst verður formliga avgerðin væntandi tikin um føroyska limaskapin, og sostatt verða Føroyar eftir øllum at døma limur í skipanini á nýggjárinum.</s>
                <s xml:id="tuupbpgdgh">Tað fer at skapa stórar avbjóðingar fyri føroysku vinnuna.</s>
                <s xml:id="rnasj534jj">Sum dømi skal verða nevnt, at tað, ið fyrr varð roknað sum triðjalandsfiskur úr Íslandi og Noregi, og hvørs meira virkaðu vørur úr Føroyum tískil ikki komu undir handilssáttmálan við ES, fáa nú sømdir eftir handilssáttmálanum.</s>
                <s xml:id="n3km7kw7do">Samráðingar á embætisstigi um sáttmála við Ísland eru lidnar.</s>
                <s xml:id="ycdcnvti3g">Løgmansskrivstovan fer nú at skipa fyri kunningardegi fyri uttanlandsnevndini og løgtingslimum.</s>
                <s xml:id="p6bcox4t63">Hesin sáttmáli er ein av fyritreytunum fyri, at EuroMed skipanin kann verða landinum at gagni, og kann roknast sum eitt hitt fyrsta stigið hjá Føroyum at vera meira virknar í alheimsgerðini enn higartil.</s>
                <s xml:id="icdohsqtzb">Sostatt eigur tilgongdin at halda fram at fáa sáttmálar av eins slagi við fleiri onnur lond umframt ES.</s>
              </p>
            </div>
            <div>
              <head rend="bold">Menningarhjálp</head>
              <p>
                <s xml:id="jfxcg45man">Í vár legði løgmaður frágreiðing um altjóða menningarpolitikk fyri løgtingið.</s>
                <s xml:id="vcp3anur6y">Í frágreiðingini verður víst á, at almennu Føroyar eiga at hava eina samanhangandi menningarhjálparætlan.</s>
                <s xml:id="liair5hry3">Við slíkari ætlan verður eitt land, ella partur í einum landi, kosið <pb n="14" /> sum móttakaraland.</s>
                <s xml:id="zdew4itxaz">Síðan verður hesum landi ella parti veitt hjálp, sum bæði kann vera peningur til verkætlanir, hjálp at menna landið umsitingarliga og hjálp at menna samstarv millum føroyskar og staðbundnar vinnur, soleiðis at okkara vinna kann arbeiða á øki, har hon hevur serkunnleika.</s>
                <s xml:id="eraukqorkz">Eftir ætlanini verður eisini miðað eftir at beina fyri sínámillum handilsforðingum.</s>
              </p>
            </div>
            <div>
              <head rend="bold">Marknamál</head>
              <p>
                <s xml:id="cupz3kgplv">Í løtuni eru fleiri átøk í gongd, ið hava grundleggjandi týdning fyri føroysk áhugamál.</s>
                <s xml:id="bk6vmuorg2">Havbotnur á víðum leiðum verður næstu árini kannaður til tess at skapa eitt gott grundarlag undir altjóðarættarkrøvum Føroya eftir teim ovurhondstóru landgrunsøkjunum uttan fyri 200 fjórðingar í ein útsynning úr Føroyum á Hatton-Rockall leiðunum og í ein norðan úr Føroyum.</s>
                <s xml:id="axa4dtofgn">Viðvíkjandi havleiðunum innan fyri 200 fjórðingar er Ísland einasta landið eftir at gera sáttmála við.</s>
                <s xml:id="nun65yqk34">Hóast semja er um markið landanna millum, verður framvegis bíðað eftir, at íslendingar eru lidnir at áseta sínar grundlinjur av nýggjum.</s>
                <s xml:id="n4be5r7y5f">Tá verður marknasáttmáli undirritaður.</s>
              </p>
            </div>
            <div>
              <head rend="bold">Umsitingin viðvíkjandi havsins tilfeingi</head>
              <p>
                <s xml:id="ap5jorjdnt">Seinnu árini hava Føroyar í sínum altjóðaprofili støðugt lagt størri dent á havið og sjálvberandi menning.</s>
                <s xml:id="qgqzu4dpyn">Føroyar hava á hesum øki havt ein virknan leiklut á altjóðastigi, á norðurlendskum stigi og á norðuratlantiskum stigi.</s>
                <s xml:id="fuq7isxzcq">Politikkurin er at knýta sambond og at skipa samstarv millum norðuratlantisku grannatjóðirnar til tess at fremja felagsáhugamál á okkara leiðum, tá ið tað ræður um havið og tess tilfeingi.</s>
                <s xml:id="lsy2ua6ef7">Í hesum liggur eisini at fremja sjálvberandi menning á teim økjum, Føroyar hava bestan kunnleika um.</s>
              </p>
              <p>
                <s xml:id="iy57wav5qj">Ítøkiligar samráðingar í løtuni eru serstakliga tær um norðuratlantiska svartkjaftastovnin og um kongafisk í Irmingarhavinum.</s>
                <s xml:id="ecl6zo5ay4">Svartkjaftasamráðingarnar hava verið sera truplar, tí strandalondini hava í hvør sínum lagi sett víðgongd krøv um býtislykil.</s>
                <s xml:id="sxv3rxappa">Nýggj samráðingarrøð um svartkjaft byrjaði í Brússel í summar, og væntandi heldur hon fram í Føroyum í heyst.</s>
                <s xml:id="i2sgayltoy">Ilt er at siga, hvat fer at spyrjast burturúr hesum stórmáli, ið hevur verið áleikandi í fleiri ár.</s>
              </p>
            </div>
            <div>
              <head rend="bold">Norðurlandamál</head>
              <p>
                <s xml:id="ecexddaflz">Í fjør samtykti løgtingið, at Føroyar skuldu fara uppí norðurlendska samstarvið sum sjálvstøðugt limaland.</s>
                <s xml:id="iinzdguooq">Landsstýrið sendi stutt eftir hetta eina umsókn um sjálvstøðugan limaskap umvegis danska forsætismálaráðið.</s>
                <s xml:id="sa3gg74lgl">Haðani var seinni svarað, at danska grundlógin forðar fyri, at Føroyar kunnu gerast sjálvstøðugt limaland í norðurlendska samstarvinum.</s>
                <s xml:id="ss33tt6brx">Hinvegin varð víst á aðrar møguleikar har Føroyar kunnu fáa eitt slag av atlimaskapi, sum í stóran mun nøktar føroysku krøvini.</s>
                <s xml:id="qpgczrzlo3">Tó kunnu Føroyar sum atlimur ikki gerast sáttmálapartur í norðurlendskum sáttmálum og heldur ikki fáa atkvøðurætt í norðurlenska ráðharraráðnum.</s>
              </p>
              <p>
                <s xml:id="b3ivrbscj2">Løgmaður hevur sett sjøtul á at styrkja umsitingina av norðurlandamálum.</s>
                <s xml:id="je3rmylbyg">Eftir ætlan løgmans fer styrkta norðurlandaumsitingin eisini at veita tænastur til aðrar landsstýrismenn umframt báðar teir føroysku tingmenninar í Norðurlandaráðnum um ynski er til tess.</s>
              </p>
            </div>
            <pb n="15" />
            <div>
              <head rend="bold">Virksemi á sendistovum Føroya</head>
              <p>
                <s xml:id="l5y3i2doyd">Sendistovur Føroya hava nú virkað í nøkur ár, og eru nú vorðnar týðandi partur av fyrisitingini hjá landsstýrinum.</s>
                <s xml:id="tctf5bsyzk">Til dømis hevur sendistovan í Brússel havt týðandi og avgerandi leiklut í málinum um safeguard meassures á laksi og innlimanina av Føroyum í EuroMed skipanina at samsavna uppruna.</s>
                <s xml:id="wqub5c2cpk">Sendistovan í London hevur m.a. havt týdningarmiklan leiklut í samstarvinum við IMO, síðani Føroyar fingu atlimaskap í hesum felagsskapi.</s>
                <s xml:id="aewm6fikb4">Hon hevur eisini slóðað fyri tættari samstavi millum Føroyar og londini fyri sunnan Hetland, Orknoyggjar og Suðuroyggjar, har løgmaður og ráðsformenninir í nevndu londum hittust í Føroyum í vár.</s>
                <s xml:id="gvcpswmmy6">Avtalað er, at teir møtast aftur í Suðuroyggjum næsta ár.</s>
                <s xml:id="l5ftx4vlzk">Sendistovan í Keypmannahavn hevur fyngið annað innihald, nú hon flutti í Norðurbryggjuna fyri góðum hálvum ári síðani.</s>
                <s xml:id="udevsu77sb">Hetta sæst serliga aftur á mentanarliga økinum og í einum tættari samstarvi við sendistovurnar hjá ávíkavist Grønlandi og Íslandi, í eisini húsast á Bryggjuni.</s>
              </p>
              <p>
                <s xml:id="m67is7dodi">Til tess at lýsa virksemið hjá sendistovum Føroya í útlondum betur, fara sendistovurnar at gera ársfrágreiðing.</s>
              </p>
            </div>
          </div>
          <div>
            <head rend="bold">Búskaparmál</head>
            <div>
              <p>
                <s xml:id="e7hqr4l3vo">Stóri vøksturin í búskapinum, sum byrjaði miðskeiðis í 1990-árunum, dragnaði og vendi til afturgongd í fjør.</s>
                <s xml:id="tl6jwouhfd">Tað er tó rættiliga ymiskt, hvussu ymisku partarnir av búskapinum eru raktir av afturgongdini.</s>
                <s xml:id="p6xmcpg3pz">Tað eru serliga framleiðsluvinnurnar, sum hava havt stóra afturgongd, og byggi-, samskiftis- og privatu tænastuvinnurnar eru steðgaðar upp, men tað er framvegis vøkstur í almennu tænastuvinnunum.</s>
                <s xml:id="pscax72m5f">Samanlagt hevur búskapurin tí ikki merkt so nógv til afturgongdina enn.</s>
              </p>
              <p>
                <s xml:id="yxcsqung7h">Høvuðsatvoldin í afturgongdini eru broyttar fyritreytir og trupulleikar í framleiðsluvinnunum.</s>
                <s xml:id="fap7z4se3h">Hesi viðurskifti taka seg javnan upp í einum búskapi sum tí føroyska, men tað eru eisini onnur viðurskifti, sum elva til afturgongdina.</s>
              </p>
              <p>
                <s xml:id="u2atj277py">Eftirspurningurin og byggivirksemið hevur verið ógvuliga stórt seinastu árini, tí nógv av virkseminum og nýtsluni, sum lá á láni í búskaparligu kreppuárunum fyrst í 1990-árunum, er fingið aftur seinastu árini.</s>
                <s xml:id="oj4qspsewx">Hetta er um at hasa av nú, og tað eigur ikki at koma óvart á nakran.</s>
                <s xml:id="gak2mhdp4o">Tað sæst m.a. aftur í tí, at bilainnflutningurin er nógv minkaður.</s>
              </p>
              <p>
                <s xml:id="pmxncupiq6">Búskapurin er annars væl fyri, og fyritreytirnar eru góðar at taka ímóti einum lágkonjunkturi.</s>
                <s xml:id="xkndaakrkz">Samanlagda arbeiðsloysið er ikki stórt, prísvøksturin er lítil, og hvørki tann privata vinnan ella tað almenna hava skuldartrupulleikar at dragast við.</s>
              </p>
              <p>
                <s xml:id="ojymccsgln">Tað er vert at viðmerkja, at nógv høvdu bjartar vónir og fyrireikaðu seg til eina oljuvinnu fyri nøkrum fáum árum síðan.</s>
                <s xml:id="ktlpx4eqxr">Hesar vónir eru ikki so bjartar í løtuni, og virksemið er lítið á hesum øki.</s>
                <s xml:id="gejxdildgo">Tað er lítið at ivast í, at vónirnar fyri eini oljuvinnu eisini høvdu positiva ávirkan á búskapargongdina.</s>
                <s xml:id="ddrltx4wlq">Vónirnar um eitt føroyskt oljuævintyr hava óivað eisini ávirkað atburðin hjá øðrum føroyingum enn teimum, ið hava verið beinleiðis knýttir at fyrireikingunum til oljuvinnuna.</s>
              </p>
              <p>
                <s xml:id="dwhn4ijwza">At gongdin í búskapinum er so tætt knýtt at útboðnum av fiski og fiskavørum á heimsmarknaðinum, hevur við sær, at sveiggini í búskapinum kunnu verða sera knøpp og ógvislig í stutt áramál.</s>
                <s xml:id="fdc7baykyg">Hetta er samstundis ein fyritreyt, sum búskapurin eigur at verða lagaður eftir.</s>
              </p>
              <pb n="16" />
              <p>
                <s xml:id="ncnx7wlcfb">Búskaparpolitikkurin eigur at verða lagdur soleiðis til rættis, at hann tolir hesi sveiggj, uttan at talan verður um búskaparligan bráðvøkstur ella búskaparligar kreppur, hvørja ferð umstøður uttanífrá broytast.</s>
              </p>
              <p>
                <s xml:id="lwqaim2mg5">Hetta er eisini eitt av høvuðsstevnumiðnum við búskaparpolitikkinum hjá samgonguni.</s>
                <s xml:id="fni4t3jdcl">Landsstýrið ætlar at reka ein búskaparpolitikk, sum nervar vælferðarsamfelagið sum minst, har høvuðsendamálið verður at tálma sveiggjum í búskapinum.</s>
              </p>
              <p>
                <s xml:id="wz3ik2q62r">Sveiggini skulu m.a. tálmast við løgukarminum á fíggjarlógini.</s>
                <s xml:id="j44yv65psf">Seinastu árini hevur stórur partur av løgukarminum verið brúktur uttanlands.</s>
                <s xml:id="ww3etlrbtf">Nú nýggi Smyril verður liðugur, og búskaparliga virksemið í Føroyum er minkað, skal allur løgukarmurin brúkast í Føroyum.</s>
                <s xml:id="jg5smylji6">Landafrøðilig atlit skulu takast at arbeiðsloysinum, tá ið løgukarmurin á fíggjarlógini 2005 verður býttur.</s>
              </p>
              <p>
                <s xml:id="j5lvkthmja">Landsstýrið fer eisini at fylgja við løguvirkseminum hjá kommununum við atliti at landafrøðiliga arbeiðsloysinum.</s>
              </p>
              <p>
                <s xml:id="grxdjw7y7q">Tað er eisini eitt mál hjá landsstýrinum, at landsvirksemið skal gerast betri og virknari frameftir, soleiðis at tað verður møguligt at tryggja, at samfelagið mennist, hóast búskapurin er í lág- ella hákonjunkturi.</s>
                <s xml:id="qrznkbzqv6">Landsstýrið hevur tí góðtikið hall á fíggjarlógini, nú afturgongd kom í búskapin, og hugt verður longri enn eitt ár fram í tíðina, nú fíggjarlógaruppskotið 2005 verður fyrireikað.</s>
              </p>
              <p>
                <s xml:id="p3pqip7kme">At broyta skattaskipanina soleiðis, at hon fremur vøkstur í arbeiði og búskapi, er eitt annað av høvuðsstevnumiðunum.</s>
                <s xml:id="jlracx3tfv">Málið er, at lønin verður ikki etin upp av harðari skatting.</s>
              </p>
              <p>
                <s xml:id="clhw4yzv2z">Fíggjarmálaráðið er í fer við endurskoða avgjaldslóggávuna, og landsstýrismaðurin í fíggjarmálum fer í heyst at leggja lógaruppskot fyri løgtingið um broytingar í avgjaldslóggávuni.</s>
              </p>
              <p>
                <s xml:id="nory3vwfjf">Eftirstøðurnar hjá landskassanum eru ikki stórar.</s>
                <s xml:id="rpqhoqhkyi">Onkuntíð snúgva fyritøkur sær undan meirvirðisgjaldinum, men tær eru fáar.</s>
                <s xml:id="xrf7wkygw7">Ætlanin er at gera greiðar mannagongdir og reglur fyri at byrgja fyri hesum.</s>
              </p>
              <p>
                <s xml:id="isv7hztubz">Føroya Banki er ogn hjá Fíggingargrunninum, ið er skrásettur sum sjálvstøðugur vinnurekandi grunnur.</s>
                <s xml:id="dis7l4ju3v">Fíggingargrunnurin er tó í serstøðu sum sjálvsognarstovnur, tí viðtøkurnar siga, at grunnurin kann ikki lata av hondum partabrøv uttan loyvi frá landsstýrinum.</s>
                <s xml:id="rsddadalpt">Landsstýrið fer tí at leggja málið fyri løgtingið, so at landsstýrismaðurin kann geva Fíggingargrunninum loyvi at fara undir fyrireikingar stigvíst at selja partabrøv síni í Føroya Banka.</s>
              </p>
            </div>
            <div>
              <head rend="bold">Bruttotjóðarúrtøka og gongdin í búskaparliga virkseminum</head>
              <p>
                <s xml:id="lfej436hlk">Bruttotjóðarúrtøkan (BTÚ) verður í løtuni mett at liggja um góðar 10 mia. kr. í dagligum prísum.</s>
                <s xml:id="f3ggebb7tr">Landsbanki Føroya metir, at BTÚ var næstan 10,3 mia. kr. í 2003 og verður 10,2 mia. kr. í 2004.</s>
              </p>
              <p>
                <s xml:id="yvx7o222on">Búskaparliga gongdin verður vanliga lýst við at vísa gongdina í bruttotjóðarúrtøkuni, men av tí at bruttotjóðarúrtøkan er ikki gjørd upp í føstum prísum, er gongdin í føroysku brúttotjóðarúrtøkuni ikki serliga nýtiligt mát til at vísa gongdina í búskapinum.</s>
              </p>
              <p>
                <s xml:id="j5p6mqx4bs">Tað eru harafturímóti ógvuliga góðar og dagførdar skrásetingar viðvíkjandi lønarútgjaldingum.</s>
                <s xml:id="xsk2kmrf7c">Lønarútgjaldingarnar svara til yvir helmingin av BTÚ, og gongdin í lønarútgjaldingunum gevur tí eina góða ábending um gongdina í virkseminum í búskapinum.</s>
              </p>
              <p>
                <s xml:id="oupwrsxhnc">Tað er framvegis vøkstur í øllum lønarútgjaldingunum.</s>
                <s xml:id="tgjbugfub3">Fyrra hálvár í ár var vøksturin í lønarútgjaldingunum 3,6% samanborin við somu tíð í fjør.</s>
                <s xml:id="e764dje5y2">Hesin vøksturin er tó væl minni enn árligi vøksturin í árunum frá 1997 til 2001, sum hevur ligið ímillum 7 og 14%.</s>
              </p>
              <p>
                <s xml:id="zt6bwp5rsf">Tað er tó stórur munur á gongdini í lønarútgjaldingunum í høvuðsvinnugreinunum.</s>
                <s xml:id="zcp22aeo55">Í fjør og í fyrru helvt í ár minkaði lønarútgjaldingarnar í framleiðsluvinnunum nógv.</s>
                <s xml:id="wtnvphqknw">Lønarútgjaldingarnar minkaðu 8,3% í 2003, og í fyrru helvt í ár eru tær minkaðar 1%.</s>
                <s xml:id="usn4o5cupy">Tað er serliga á ali- og kryvjivirkjum, at lønarútgjaldingarnar eru minkaðar nógv.</s>
                <s xml:id="pm2mzowcdf">Í fjør minkaðu lønarútgjaldingarnar á ali- og kryvjivirkjum 20% og í fyrru helvt í ár eru lønarútgjaldingarnar í hesi vinnugrein minkaðar góð 28%.</s>
              </p>
              <p>
                <s xml:id="bsj7sd5tsl">Í fjør vuksu lønarútgjaldingarnar í byggi, samskiftis og privatu tænastuvinnunum framvegis; vøksturin var 2,7%.</s>
                <s xml:id="t7mksmxo54">Í fyrru helvt í ár eru lønarútgjaldingarnar í hesum vinnugreinum vaksnar meira enn 5%.</s>
                <s xml:id="f62ovgtomb">Virksemið í hesum vinnugreinum er nógv minkað.</s>
                <s xml:id="yhiapodbeq">Vøksturin í hesum vinnugreinum hevur ligið ímillum 9 og 11% frá 1997 til 2001.</s>
              </p>
              <p>
                <s xml:id="grztz75shz">Í fjør vuksu lønarútgjaldingarnar í almennu tænastuvinnunum 8%.</s>
                <s xml:id="p6lxmlvgpf">Stóri vøksturin í lønarútgjaldingunum í almennu tænastuvinnunum hevur hildið fram í fyrru helvt í ár.</s>
              </p>
            </div>
            <div>
              <head rend="bold">Fólkatal</head>
              <p>
                <s xml:id="vrmnmw5p6o">Stórur vøkstur var í fólkatilflytingini fram til 2001, tá ið vøksturin minkaði aftur.</s>
                <s xml:id="l7wydw46di">Um árslok 2003 var fólkatalið í Føroyum 48.214.</s>
                <s xml:id="vtw6huenhw">Í ár verður mett, at fólkatalið verður um 48.500 um ársskiftið.</s>
                <s xml:id="krdkhzllnb">Nettotilflytingin í 2003 hevur verið væl minni enn árini frammanundan.</s>
                <s xml:id="lznaowu2p7">Í 2003 var nettotilflytingin 229 fólk, í 2002 var hon 408 fólk og 560 fólk í 2001.</s>
                <s xml:id="fsjmn3kuaz">Nettotilflyting er tó enn lutfalsliga størri enn í grannalondum okkara.</s>
              </p>
              <p>
                <s xml:id="tikcslu3yi">Burðaravlopið er framvegis høgt, samanborið við okkara grannalond og nógv onnur lond í Evropa, men var tó nakað minni í 2003 enn í 2002.</s>
                <s xml:id="tphct6oquj">Burðaravlopið var 297 í 2003.</s>
                <s xml:id="t4y6apukxz">Tað var 302 í 2002 og 272 í 2001.</s>
              </p>
            </div>
            <div>
              <head rend="bold">Arbeiðsloysi</head>
              <p>
                <s xml:id="gtpwtnxg2v">Arbeiðsloysið er framvegis lítið, hóast tað veksur.</s>
                <s xml:id="pnnpvmptiz">Arbeiðsloysið liggur nú um 4%, 55% eru konufólk og 45% eru mannfólk.</s>
                <s xml:id="jehuprcs46">Arbeiðsloysið var 4,8% í 2000, men minkaði niður í 3,5% í 2001 og 2,7% í 2002.</s>
                <s xml:id="jpwu65vxg2">Í 2003 vaks arbeiðsloysið upp í 2,9%.</s>
              </p>
              <p>
                <s xml:id="flsc4l46nk">Arbeiðsloysið er rættiliga ójavnt býtt landafrøðiliga.</s>
                <s xml:id="iinqwnlgq7">Av teimum 894 fólkunum, sum vóru arbeiðsleys í mai í ár, búgva 27% í Suðuroy; bara 11% av Føroya fólki búgva í Suðuroy.</s>
                <s xml:id="zlzi7lthbv">Arbeiðsloysið var lutfalsliga minni í Eysturoynni og Norðoyggjum.</s>
                <s xml:id="xheqbs5xm4">15% av teimum arbeiðsleysu búgva í Eysturoynni, og 9% búgva í Norðoyggjum; 22% av fólkinum búgva í Eysturoynni og 13% búgva í Norðoyggjum.</s>
                <s xml:id="kmwtorvyse">Í hinum partinum í landinum var býtið javnari.</s>
                <s xml:id="dwtgcqqhxr">T.d. búgva 31% av teimum arbeiðsleysu í Suðurstreymoy.</s>
                <s xml:id="fr5sig3njt">39% av íbúgvunum búgva í hesum partinum.</s>
              </p>
            </div>
            <div>
              <head rend="bold">Prísvøkstur</head>
              <p>
                <s xml:id="tbp727ifd2">Prísvøksturin hevur verið rættiliga lítil í Norðurlondum seinastu árini.</s>
                <s xml:id="kqwzvnykcb">Prísvøksturin var tó rættiliga høgur í Íslandi í 2002, men er nú komin niður á tað sama støðið, sum í hinum Norðurlondum.</s>
                <s xml:id="ug7qc4ehcr">Prísvøksturin í Føroyum og Danmark hevur verið nøkulunda eins.</s>
                <s xml:id="fpzxdlogvy">Tann føroyski hevur tó verið eitt vet lægri.</s>
                <s xml:id="o6nbvj2fkb">Prísvøksturin í Føroyum er undir 1%.</s>
              </p>
            </div>
            <div>
              <head rend="bold">Innflutningur</head>
              <p>
                <s xml:id="rfzq6scp6u">Allur innflutningurin var 744 mió. kr. ella 19% meiri í 2003 enn í 2002.</s>
                <s xml:id="ue6m5optk5">Høvuðsorsøkin er skipakeyp.</s>
                <s xml:id="q4azxhrvv2">Verða skipakeypini tikin burturúr, var innflutningurin 38 mió. kr. ella 1% minni í 2003 enn í 2002.</s>
              </p>
              <p>
                <s xml:id="mol544h55h">Mest minkaði bilainnflutningurin og onnur flutningstól, tað minkaði 35 mió. kr. ella 13%.</s>
                <s xml:id="kwosxhuhix">Innflutt tilfar til aðra framleiðslu og tilfar til byggivirki minkaði eisini nógv.</s>
                <s xml:id="ifr6pklacd">Innflutt tilfar til aðra framleiðslu minkaði 34 mió. kr. ella 5%, og innflutt tilfar til byggivirki minkaði 27 mió. kr. ella 7%.</s>
                <s xml:id="hjt2ah7a33">Innfluttar rávørur til fiskavirking var 19 mió. kr. ella 17% lægri í 2003 enn í 2002.</s>
              </p>
              <p>
                <s xml:id="o5egn5jwty">Innflutt brennievni var 30 mió. kr. ella 7% meiri í 2003 enn í 2002, innfluttar maskinur og onnur útgerð var 28 mió. kr. ella 7% meiri, innflutt fóður og aðrar vørur til hav- og landbúnað var 9 mió. kr. ella 3% meiri og innflutt til beinleiðis nýtslu var 9 mió. kr. ella 1% meiri í 2003 enn í 2002.</s>
              </p>
              <p>
                <s xml:id="b3zmccjmei">Fyrstu fýra mánaðirnar í ár er innflutningurin – skip og rávørur til fiskavirking ikki roknað uppí – minkaður 10%.</s>
                <s xml:id="l3ar24hzkt">Innflutningurin er minkaður í øllum vørubólkum.</s>
              </p>
            </div>
            <div>
              <head rend="bold">Útflutningur</head>
              <p>
                <s xml:id="adiqy3d3tj">Í 2003 var allur útflutningurin tilsamans næstan 327 mió. kr. ella góð 8% minni enn í 2002.</s>
                <s xml:id="vksnyuaidx">Verða skipini ikki tald uppí, var útflutningurin næstan 405 mió. kr. ella góð 10% minni í 2003 enn í 2002.</s>
              </p>
              <p>
                <s xml:id="zebdu64fhq">Tað er serliga útfluttur ísaður og frystur fiskur og ísað og fryst fiskaflak, sum vóru nógv minni í 2003 enn í 2002, bæði í virði og nøgd.</s>
                <s xml:id="cfgqrk7f2e">Útflutt ísað og fryst fiskaflak minkaði meira enn 196 mió. kr. ella 17%, og nøgdirnar vóru 9% minni.</s>
                <s xml:id="vk3x3y54xu">Útfluttur ísaður og frystur fiskur minkaði 182 mió. kr. ella 19% og nøgdirnar vóru 17% minni.</s>
              </p>
              <p>
                <s xml:id="b3hn36xujv">Útflutningsnøgdirnar viðvíkjandi saltfiski og rækjum og skeljum minkaðu meira enn útflutningsvirðið.</s>
                <s xml:id="rpc7mnoogr">Útfluttur saltfiskur í nøgd minkaði 13%, men útflutningsvirðið minkaði bert 3%.</s>
                <s xml:id="qqxmriwnq4">Útfluttar rækjur og skeljar í nøgd minkaðu 27%, men útflutningsvirðið minkaði 15%.</s>
              </p>
              <p>
                <s xml:id="auxari6p4s">Útfluttur laksur og síl og tilgjørdur fiskur vuksu, men útflutningsvirðið minkaði.</s>
                <s xml:id="p5j6aq3wm2">Hetta er ein rættiliga óheppin gongd, tí hetta merkir, at tað fæst væl minni fyri útfluttu vørurnar.</s>
                <s xml:id="pybzvswcxd">Útfluttur laksur og síl í nøgd vuksu 10%, men útflutningsvirðið minkaði 1%.</s>
                <s xml:id="tn7snwvgsz">Útflutningsnøgdirnar av tilvirkaðum fiski vuksu 7%, men útflutningsvirðið minkaði 18%.</s>
              </p>
              <p>
                <s xml:id="x4m5olrtql">Útfluttar fiskavørur til ídnað vóru nógv meiri í 2003 enn í 2002.</s>
                <s xml:id="s6x4ry2xjr">Útflutningsvirðið var 23% størri, men nøgdirnar vóru 60% størri.</s>
              </p>
            </div>
            <div>
              <head rend="bold">Handilsjavni</head>
              <p>
                <s xml:id="ynfwqovxhu">Føroyar hava havt avlop á handilsjavnanum síðan 1989, verða skipini ikki tald uppí.</s>
                <s xml:id="imxwmof2ma">Skipakeyp og -sølur ávirka sjálvandi úrslitið á handilsjavnanum nógv.</s>
                <s xml:id="rrll424tqw">Í fjør var hallið á handilsjavnanum 733 mió. kr. samanborið við 339 mió. kr. í avlopi í 2002.</s>
                <s xml:id="sett225w75">Um skipini verða ikki tald uppí, var avlopið á handilsjavnanum í fjør 85 mió. kr. samanborið við 452 mió. kr. í 2002.</s>
                <s xml:id="lk37tsxmyn">Nýggja Norrøna gjørdi stóra hallið á handilsjavnanum í 2003, og nýggi Smyril kemur at tyngja handilsjavnan í ár.</s>
              </p>
              <p>
                <s xml:id="xicuarhvrq">Tað skal viðmerkjast, at hagtalsgrundarlagi í Føroyum er ikki nøktandi.</s>
                <s xml:id="v3u65kqhac">Seinasta uppgerðin fyri gjaldsjavnan er til dømis frá 31. desember 2002.</s>
              </p>
              <pb n="19" />
              <p>
                <s xml:id="kffbmv2v2x">Landsstýrismaðurin í fíggjarmálum fer tí í heyst at taka stig til at loysa henda trupulleika, soleiðis at føroysku hagtølini frameftir vera nøktandi og dagførd.</s>
                <s xml:id="dijgnbyqi2">Hetta verður millum annað gjørt við at samskipa arbeiði hjá Hagstovuni og Landsbankanum og við nýggjari lóg um skráseting av útflutningi.</s>
              </p>
            </div>
          </div>
          <div>
            <head rend="bold">Fiskivinnumál</head>
            <div>
              <p>
                <s xml:id="g3asscignm">Lógin um vinnuligan fiskiskap er torskild og leggur ikki fiskivinnupolitikkin greitt fastan.</s>
                <s xml:id="uaztsbk2fm">Síðan lógin varð samtykt fyri 10 árum síðan, hevur hon verið broytt fleiri ferðir.</s>
                <s xml:id="oypxngwty6">Eitt ótal av smærri og eisini fleiri víðfevndum broytingum hava elvt til eina fløkta lóggávu fyri høvuðsvinnuna.</s>
                <s xml:id="trlwchweni">Eisini grundleggjandi hugsjónarligar broytingar hava verið framdar.</s>
                <s xml:id="e5nkfwcza2">Tær hava ikki verið nóg væl lýstar, og hava tí tær elvt til misskiljingar.</s>
                <s xml:id="vsuc2ynb6i">Henda gongdin hevur sáað iva um lógina um vinnuligan fiskiskap sum nøktandi fyrisitingarligt amboð.</s>
              </p>
              <p>
                <s xml:id="dwourqifio">Samgongan hevur tí sett sær fyri at endurskoða lógina um vinnuligan fiskiskap.</s>
                <s xml:id="ldwkedlpjh">Arbeiðsbólkur er settur at gera uppskot til at endurskoða lógina, soleiðis at økið verður greiðari og lættari at umsita.</s>
              </p>
              <p>
                <s xml:id="src2zvwa45">Málið er at gera eina lóg, sum setur greiðar karmar um, hvussu høvuðsvinna okkara verður at umsita.</s>
                <s xml:id="oaglnqo46d">Tað skulu setast greið politisk mál, og undir hvørjum umsitingarligum meginreglum tey verða rokkin.</s>
                <s xml:id="rmya3udf6e">Fiskidagaskipanin er saman við loyvisskipanini og økis- og gýtingarfriðingum amboðið at stýra botnfiskaveiðuni undir Føroyum.</s>
                <s xml:id="pyehnu7hfh">Hildið verður fast um fiskidagaskipanina sum støði undir umsitingini við fiskatilfeinginum í føroyskum sjógvi.</s>
                <s xml:id="opghdwjico">Hildið verður eisini fram við møguleikanum at avhenda fiskirættindi.</s>
                <s xml:id="n5xxmpuyff">Ætlanin er at broyta skipanina soleiðis, at fult gjøgnumskygni verður við fiskirættindum, og at brúksskylda fylgir við brúksrætti til fiskatilfeingið.</s>
                <s xml:id="luovu32t4s">Samstundis verða tiltøk at forða spekulatión við fiskirættindum sett í verk.</s>
              </p>
              <p>
                <s xml:id="zl3u3xtjlf">Miðað verður eftir at gera skipanina fyri smærru útróðrarbátarnar einfaldari, og at fjálga um hesa vinnu kring landið.</s>
                <s xml:id="yancmmccxj">Fiskidagaskipanin fyri Føroya Banka verður formliga skipað fyri at avmarka veiðitrýstið.</s>
              </p>
              <p>
                <s xml:id="wlv3jsv4kf">Ein týdningarmikil partur av inntøkugrundarlagnum undir fiskivinnuni eru tey rættindi, ið føroyskir myndugleikar samráða seg fram til við onnur lond, bæði sínámillum og í millumlandasamanhangi.</s>
                <s xml:id="jzvwfzmixd">Umleið helmingurin av føroysku veiðini verður fiskaður í altjóða ella fremmandum sjógvi, og umsitingin við nógvum av hesum stovnum er í samstarvi við onnur lond.</s>
                <s xml:id="rwmnthj6xz">Bindandi millumtjóðasamstarv er treytin fyri burðardyggari umsiting við flytifiskastovnum.</s>
                <s xml:id="neoiplquib">Frá náttúrunnar hond er fiskiskapur misjavnur.</s>
                <s xml:id="vdkukcwaa2">Tað hevur alstóran týdning, at vit hava sínámillum fiskiveiðisáttmálar við onnur lond á høgum stigi um fleiri fiskasløg, so at broytingar í fiskiskapi á einum øki ávirka samfelagið sum minst.</s>
              </p>
              <p>
                <s xml:id="ct2r5zu34a">Framkomnir keyparar av fiskavørum leggja størri og størri dent á, at fiskurin, teir keypa, er úr stovnum, ið verða veiddir burðardygt, at fiskiskapurin tekur vistfrøðilig atlit og órógvar umhvørvið sum minst.</s>
                <s xml:id="ainycykybf">Dentur verður tí lagdur á at kanna hesi viðurskifti.</s>
                <s xml:id="xbaldft5sj">Landsstýrið fer í hesi tingsetuni at leggja fram uppskot um at friða leiðir við korallum fyri troling.</s>
                <s xml:id="hh5ftzjsah">Hesar leiðir eru funnar í neyvum samstarvi millum Fiskirannsóknarstovuna og virknar trolaraskiparar við drúgvum royndum undir Føroyum.</s>
              </p>
            </div>
            <div>
              <head rend="bold">Útfluttur óvirkaður fiskur</head>
              <p>
                <s xml:id="ywlnmbwrdr">Útflutningur viðvíkjandi óvirkaðum fiski er vaksin munandi seinnu árini.</s>
                <s xml:id="jald6c2sdt">Síðan 2000 er øll tann útflutta nøgdin vaksin úr umleið 9.500 tonsum upp í umleið 35.000 tons í 2003.</s>
                <s xml:id="u5zewazbws">Higartil í 2004 eru um 22.400 tons útflutt óvirkað.</s>
              </p>
              <p>
                <seg>Orsøkirnar eru fleiri, m.a:</seg>
                <list rend="bullet">
                  <item>at kappingin á marknaðum við fiskavørum er ógvuliga hørð við fallandi prísum,</item>
                  <item>at valutaviðurskiftini hava ikki verið til okkara fyrimun og</item>
                  <item>láglønarlond sum t.d. Kina keypa frystan ráfisk um allan heim til virkingar hjá sær sjálvum og endar henda vøra á somu marknaðum sum føroyskar fiskavørur</item>
                </list>
                <note>
                  <s xml:id="ljtsdlqhbs">Orsøkirnar eru fleiri, m.a: at kappingin á marknaðum við fiskavørum er ógvuliga hørð við fallandi prísum, at valutaviðurskiftini hava ikki verið til okkara fyrimun og láglønarlond sum t.d. Kina keypa frystan ráfisk um allan heim til virkingar hjá sær sjálvum og endar henda vøra á somu marknaðum sum føroyskar fiskavørur.</s>
                </note>
              </p>
              <p>
                <s xml:id="wxlzzuatqw">Føroysku virkini føra eisini sjónarmið fram um, at møguleikarnir hjá teimum at bjóða upp á fisk frá føroyskum skipum eru ikki nóg góðir.</s>
                <s xml:id="khw7sti4oe">Ein samanrenning av hesum viðurskiftum ávirkar kappingarstøðuna hjá føroyskum fiskavirkjum.</s>
              </p>
              <p>
                <s xml:id="verarx47qf">Umboð fyri viðkomandi feløg í fiskivinnuni hava boðað landsstýrismanninum frá, at tey í felag fara at lata honum uppskot um, hvussu spurningurin um, at ov nógvur fiskur fer óvirkaður av landinum, kann lýsast.</s>
              </p>
            </div>
            <div>
              <head rend="bold">Rækjuflotin</head>
              <p>
                <s xml:id="yjveppg7wv">Raksturin hjá rækjuflotanum hevur verið ógvuliga vánaligur seinastu árini, og flotin hevur havt fíggjarligt hall seinastu fýra árini.</s>
                <s xml:id="o2yy4m4cdk">Hóast ávísir glottar hava verið seinastu tíðina, og rækjuprísurin hevur verið nakað hægri, enn hann hevur verið longi, eru marknaðarútlitini ikki góð.</s>
                <s xml:id="js3anawjlq">Roknað verður við framhaldandi stórum útboði næstu árini, og nærum onki bendir á nakran varandi marknaðarbata næstu eitt til tvey árini.</s>
                <s xml:id="hkogr3p5v5">Útlitini fyri rækjuflotan eru tí ógvuliga døpur.</s>
              </p>
              <p>
                <s xml:id="seqa5jhjpn">Arbeitt verður tí við at fáa greiði á, hvørjar møguleikar landsstýrið hevur at bøta um støðuna hjá flotanum.</s>
              </p>
            </div>
            <div>
              <head rend="bold">Fiskivinnusamráðingar</head>
              <p>
                <s xml:id="ni7m4oaooe">Sínámillum fiskiveiðisamráðingarnar fyri 2004 hava gingið væl.</s>
                <s xml:id="unxfkjdpg2">Botnfiskakvoturnar í Barentshavinum eru munandi størri í russiskum sjógvi; kvoturnar í norskum sjógvi eru nakað størri.</s>
                <s xml:id="lsj2c4hhue">Kvoturnar í ES-sjógvi eru tær somu sum í 2003.</s>
                <s xml:id="praifwbj2w">Í grønlendskum sjógvi er kongafiskakvotan óbroytt borin saman við 2003.</s>
                <s xml:id="shqcrvlu6q">Tað er nýtt, at Føroyar og Grønland hava gjørt avtalu um føroyskan royndarfiskiskap eftir rækjum í Eysturgrønlandi norðan fyri tær vanligu rækjuleiðirnar.</s>
                <s xml:id="h2mcut7qwa">Í íslendskum sjógvi er kvotustigið óbroytt.</s>
              </p>
              <p>
                <s xml:id="jaggltsa35">Fiskimálaráðið arbeiðir støðugt við at útvega føroyskum skipum betri veiðumøguleikar á fjarleiðum.</s>
              </p>
            </div>
            <div>
              <head rend="bold">Fiskivinnugransking</head>
              <p>
                <s xml:id="gtwu5c3f2f">Ætlanin er at samskipa allar játtanirnar til gransking, til tess at vinnumenningin kann gerast miðvís, og kappingarførið hjá fiskivinnuni tískil betri.</s>
              </p>
              <p>
                <s xml:id="ldyrqpc4ob">Alt virksemi í fiskivinnuni er grundað á vitan, og tørvar tískil støðug gransking og menning.</s>
                <s xml:id="n2njz3o37z">Stórur dentur eigur tí at verða lagdur á, at gransking og menning eru í neyvum samstarvi <pb n="21" /> við fiskivinnuna og við rótfesti í teimum spurningum, sum fiskivinnuni tørvar at fáa svaraðar.</s>
              </p>
              <p>
                <s xml:id="qlrajo774s">Gransking verður hildin at vera drívmegin í at troyta nýggjar møguleikar í fiskivinnuni á sjógvi og á landi.</s>
                <s xml:id="s56adjevze">Tí má tann parturin av vitanar- og førleikagrundarlagnum, sum byggir á gransking og menning, verða mentur.</s>
                <s xml:id="uqiz4axzyf">Granskingar- og menningarvirksemið eigur at fevna um allar tættir, sum eru týdningarmiklir fyri vinnuna.</s>
                <s xml:id="jifuyt3kos">Tað kann snúgva seg um fiskiroyndir, veiðu- og reiðskapstøkni, framleiðslutøkni, biotøkni, vørumenning, marknaðarmenning o.s.fr.</s>
                <s xml:id="vp46d4usq7">Vitan og fakligur førleiki er ein sera týðandi táttur í kappingini, sum fiskivinnan sum heild noyðist at hava atlit at, bæði nú og ikki minni í framtíðini, nú tað tykist, sum kappingarevnini hjá føroyskum fyritøkum minka.</s>
              </p>
            </div>
            <div>
              <head rend="bold">Skipaeftirlitið</head>
              <p>
                <s xml:id="ltb2ugfv4f">Skipaeftirlitið hevur síðan yvirtøkuna 1. januar 2002 arbeitt sambært donskum reglugerðum og mannagongdum.</s>
                <s xml:id="fj6iohubzd">Á heysti í 2002 varð farið undir at fyrireika telduskipaskrá, ið verður samskipað soleiðis, at Skipaeftirlitið fær brúkt hana í arbeiðinum við at automatisera arbeiðið at skipa sýn og at útgeva skipsskjøl, samstundis sum samskiftið við Skipakrásetingina eisini verður lættari, av tí at báðir stovnar nú arbeiða á somu skipan.</s>
                <s xml:id="cdhqqicb3e">Ætlanin er at menna skipanina meira, soleiðis at tað verður gjørligt at útvega hagtøl frá føroyskum skipum, samstundis sum partur av eftirlitinum við trygd á føroyskum skipum kann gerast frá telduni.</s>
                <s xml:id="biutuawpvs">Fyrsti partur av telduskránni varð tikin í nýtslu í juni í ár.</s>
              </p>
              <p>
                <s xml:id="i4fclwhv2f">Allar samtyktir, ið verða gjørdar í altjóða sjóferðslufelagsskapinum hjá ST, IMO, ávirka dagliga arbeiðið hjá Skipaeftirlitinum.</s>
                <s xml:id="fer4yiiept">Atlimaskapurin í IMO gevur høgligt høvi at fylgja við tí, ið fer fram og eisini møguleikar at ávirka samtyktirnar.</s>
              </p>
              <p>
                <s xml:id="tzuv2vrugt">Í § 2 stk. 2 í løgtingslóg nr. 165 frá 21. desember í 2001 um trygd á sjónum, er heimilað landsstýrismanninum at geva Skipaeftirlitinum heimild at kunngera reglugerðir.</s>
                <s xml:id="mc4ldryzdy">Landsstýrismaðurin heimilaði í mars í 2004 Skipaeftirlitinum at gera “Fráboðanir frá Skipaeftirlitinum”.</s>
                <s xml:id="l2pv3wxcg5">Henda heimild er givin, av tí at reglugerðir fyri skip og skipaferðslu eru ógvuliga rúgvumiklar og tøkniligar.</s>
                <s xml:id="bx6wnhghf4">Haraftrat broytast reglugerðir javnan.</s>
                <s xml:id="zspb24vafj">Við fráboðanum frá Skipaeftirlitinum ber eisini til at seta altjóða millumtjóðasáttmálar og kotur í verk við at boða frá, at tær eru galdandi.</s>
                <s xml:id="ofyyx5w5ms">Neyðugt er ikki at kunngera millumtjóðasáttmálar á føroyskum.</s>
                <s xml:id="xsl2jnyiu2">Reglugerðir fyri smábátar verða allar kunngjørdar á føroyskum, og flestu reglugerðirnar fyri størru fiskiskipini verða eisini á føroyskum.</s>
                <s xml:id="ovdvqn7pwq">Reglugerðirnar fyri farmaskipini verða givnar út á upprunamálinum.</s>
                <s xml:id="tthph6sbld">Áhugabólkurin fyri farmaskipini er ógvuliga avmarkaður, og hildið verður, at bólkurin, ið fæst við farmaskip, er kønur í enskum máli.</s>
              </p>
              <p>
                <s xml:id="qddxn3px6v">Reglugerðir, ið vera á føroyskum, skulu eisini gevast út á enskum, so at útlendingar kunnu lesa tær.</s>
              </p>
            </div>
            <div>
              <head rend="bold">Trygdarmiðstøðin</head>
              <p>
                <s xml:id="ecnivv64rg">Trygdarmiðstøðin hevur nú virkað í fimm ár.</s>
                <s xml:id="dwvdid7ana">Hesi fimm árini eru umleið 3000 prógv útskrivað.</s>
                <s xml:id="h532ppzbvz">Øll sjófólk, sum mynstra við fiski- ella farmaskipi, skuldu í seinasta lagi 1. juli í 2004 hava staðið trygdarskeið.</s>
                <s xml:id="uqzuqdoic7">Fyri at náa hesum máli varð ein eykajáttan givin í 2003, soleiðis at bíðilistin kundi beinast burtur.</s>
                <s xml:id="vmhnk5ottu">Hetta hevur eyðnast, og síðan 2003 hava 1.200 fólk verið á trygdarskeiði.</s>
              </p>
            </div>
          </div>
          <pb n="22" />
          <div>
            <head rend="bold">Vinnumál</head>
            <div>
              <p>
                <s xml:id="sgk6rz6lpm">Arbeitt verður framvegis við at veita vinnuligum virksemi støðugar karmar, so at vinnan verður kappingarfør.</s>
                <s xml:id="jefjmcx4lm">Vinnupolitiska stavnhaldið er orðaði vinnupolitikkurin, sum er grundarlagið undir politikkinum fyri tær einstøku vinnugreinirnar, sum er orðaður fyri KTvinnu, ferðavinnu, landbúnaðarvinnu og alivinnu.</s>
              </p>
              <p>
                <s xml:id="elcgptjqv6">Biotøkni og kunningartøkni eru millum størstu vakstrarøkini í heiminum í dag.</s>
                <s xml:id="wbi5ntyqmy">Bæði í grannalondum okkara og aðrastaðni eru granskaraparkir og nýskapanarumhvørvi sett í verk, sum taka støði í hátøkniligum granskingarvirksemi, sum hevur og spjaðir vitan.</s>
                <s xml:id="ez74p44pnr">Hesi umhvørvi har vinna og gransking eru sparringspartnarar og eru í sama umhvørvi, geva synergi og møguleika fyri nýggjum vitunartungum vinnum (spin-off fyritøkum).</s>
              </p>
              <p>
                <s xml:id="zm5r3thsme">Nýskapan og gransking krevur miðvíst tvørfakligt og -politiskt samstarv í fleiri innsatsøkjum Tey øki, sum dentur verður lagdur á, skulu sampakka við tørvin og menningarmøguleikarnar hjá vinnuni og samfelagnum sum heild.</s>
                <s xml:id="z4ubpmyg2n">Almenni leikluturin hesum viðvíkjandi er at seta tiltøk í verk, sum skapa umstøður fyri vøkstri.</s>
              </p>
              <p>
                <s xml:id="zmz2tqen46">Við tí endamáli at fáa eitt meira fjøltáttað búskapargrundarlag og fleiri nýggjar vitunartungar vinnur í til dømis kunningartøkni og bio/gentøkni, hevur landsstýrið sett sær fyri at útgreina møguleikarnir fyri at seta á stovn eina granskarapark, sum skal verða pallur um alment og privat granskingar- og starvsstovuvirksemi í sambandi við m.a. ílegugransking á humana og veterinera økinum.</s>
                <s xml:id="ts3ilqkgtt">Arbeiðbólkur er settur at lýsa viðurskiftini og gera uppskot til politiska støðutøku.</s>
              </p>
              <p>
                <s xml:id="wrshi25xou">Uppgávan hjá arbeiðsbólkinum er m.a. at gera uppskot til nýggja Heilsufrøðiliga starvsstovu.</s>
                <s xml:id="anjau6xiou">Eisini skal bólkurin meta um møguleikarnir fyri at seta á stovn granskarapark.</s>
              </p>
              <p>
                <s xml:id="um2skdvwzp">Umframt at skapa góðar karmar um almenna starvsstovuvirksemið, verður eisini arbeitt við at yvirtaka og gera dagføringar í galdandi ársroknskaparlóg, parta- og smápartafelagslóg o.a. Í arbeissetninginum er ásett, at dagføringarnar í høvuðsheitum skulu fylgja altjóða lóggávu á økinum.</s>
              </p>
            </div>
            <div>
              <head rend="bold">Vinnuframi</head>
              <p>
                <s xml:id="zazpkq4d4p">Fyri at styrkja og fjøltátta vinnulívið og at menna burðardyggar fyritøkur, verður serligur dentur lagdur á tøkni, bæði nýskapan í kendari tøkni og í framkomnari tøkni, t.d. teldutøkni og biotøkni, umframt at dentur verður lagdur á skapandi vinnur.</s>
              </p>
              <p>
                <s xml:id="jdee3vefuq">Vinnuframagrunnurin veitir m.a. stuðul til vøru- og tænastumenning og útflutningstiltøk í ídnaði og ferðavinnu.</s>
                <s xml:id="lhwwmvlycb">Stuðul verður eisini veittur ávísum verkætlanum, t.d. tónleikaverkætlan, kvinnum í vinnu, KT-klekingardeplinum og verkætlanum viðvíkjandi sjúkufyribyrging í havbúnaði.</s>
              </p>
            </div>
            <div>
              <head rend="bold">Olju- og orkumál</head>
              <p>
                <s xml:id="vyil4bbs7j">Í vár vórðu oljumál løgd Vinnumálaráðnum at umsita.</s>
                <s xml:id="criaqo5uss">Dentur hevur verið lagdur á, ikki at broyta ætlanir og mannagongdir á økinum, sum full semja hevur verið um.</s>
                <s xml:id="lspp4cly6f">Fyrisitingarliga er broytingin í høvuðsheitinum, at Oljumálaráðið er broytt til ein stovn, Oljufyrisitingin, undir ráðnum, og er stjórin á Jarðfrøðisavninum eisini stjóri í Oljufyrisitingini.</s>
                <s xml:id="jn6bikt5qp">Annað útbjóðingarumfar at leita eftir og framleiða kolvetni verður sett í verk við umsóknarfreist 17. november í ár.</s>
              </p>
              <pb n="23" />
              <p>
                <s xml:id="k3ljzxtwhh">Í samgonguskjalinum stendur, at yvirskipaði orkupolitikkurin eigur at vera landspolitisk ábyrgd.</s>
                <s xml:id="mxuxzonizg">Ein týðandi partur av hesum er at gera eina elveitingarlóg.</s>
                <s xml:id="x2utjbolrw">Orkumenningin skal fara skynsamiliga fram, og skulu varandi orkukeldur gerast størst møguligi partur av orkuframleiðsluni, samstundis sum granskingarsamstarv og royndarvirksemi verða stimbrað.</s>
                <s xml:id="hmb554s3sr">Í hesum sambandi er arbeiðsbólkur settur at orða ein yvirskipaðan orkupolitikk, og eina elveitingarlóg í samstarvi við umboð úr orkufeløgunum, Føroya Náttúru- og Umhvørvisverndarfelag, kommunufeløgunum og Vinnuhúsinum.</s>
                <s xml:id="xxtbch2uwp">Alt arbeiði verður mett at taka tvey ár.</s>
                <s xml:id="kj6qcveybw">Arbeiðið verður skipað soleiðis, at úrslit verða almannakunngjørd stigvíst, so tað skapar grundarlag undir einum kjaki um komandi orkupolitikkin.</s>
              </p>
            </div>
            <div>
              <head rend="bold">Alivinnan</head>
              <p>
                <s xml:id="kkhwsghysh">Arbeitt verður framhaldandi við at berja niður herviligu ILA sjúkuna, ið saman við áhaldandi lágum prísum hevur elvt til, at henda vinnan minkar í stórum.</s>
                <s xml:id="shsstmxjns">Neyðugt er at halda fram við arbeiðnum at styrkja almennu skipanina at berja niður sjúkur og við verkætlan at koppseta fyri ILA, fyri at fáa koppingarevni góðkend hjá ES-myndugleikunum.</s>
              </p>
              <p>
                <s xml:id="hjyrs6yx4h">Hóast trupulleikarnar í vinnuni fer landsstýrið framvegis at arbeiða fyri at menna vinnuna og at skapa henni teir frægastu karmarnar at virka innan, bæði tá ið tað snýr seg um lóggávu og kunngerðir, og tá ið tað snýr sum um at menna vinnuna sum heild, roknað uppí framhaldandi at fíggja raksturin hjá P/F Fiskaaling.</s>
              </p>
            </div>
            <div>
              <head rend="bold">Landbúnaður</head>
              <p>
                <s xml:id="l7dlthy6c6">Nýggjar lógir eru samtyktar á landbúnaðarøkinum.</s>
                <s xml:id="mazoa57z2q">Sum framhald av arbeiðinum við nýggju lógunum ætlar landsstýrið at kanna, um tað gagnar samfelagnum at skapa karmar um t.d. bíliga mjólkarvinnu, sum skal kunna bera seg uttan stuðul frá tí almenna.</s>
                <s xml:id="ljv5kyyrxd">Samstundis er ætlanin at kanna, um landbúnaðarvinna á útoyggj kann halda fram og mennast, serliga við alternativum møguleikum fyri landbúnaðarvinnu á smáplássum.</s>
              </p>
              <p>
                <s xml:id="cbsge2qbuw">Har møguleikar eru ikki fyri vinnuligum landbúnaði burturav, eiga møguleikarnir fyri áhugalandbúnaði at halda fram, og verða mentir.</s>
                <s xml:id="dlrh2agcu7">Harumframt skal dentur leggjast á at skapa karmar um menning og gransking í landbúnaði sum heild, undir hesum, hvussu verandi stuðulsskipanir, ið eru, sum frálíður kunnu verða umlagdar partvíst við tí, ið sagt er, fyri eyga.</s>
              </p>
              <p>
                <s xml:id="crgwzbxhjk">Eisini er ætlanin at gera neyðugar tillagingar í matrikullógini.</s>
              </p>
            </div>
            <div>
              <head rend="bold">KT-vinna</head>
              <p>
                <s xml:id="zq6drzjs3w">KT-vinnan hevur prógvað, at hon megnar at gera KT-loysnir at flyta út.</s>
                <s xml:id="zesta4fzlb">Tað almenna hevur nógva dátuviðgerð, mannagongdir og nógv samskifti, sum kann verða stuðlað av KT. Eisini er tað almenna sermerkt á tann hátt, at umsitingin má vera smidlig og ódýr, tí samfelagið er lítið.</s>
                <s xml:id="lgnjjc3yye">Teir møguleikar, sum KT hevur við sær, eiga at verða gagnýttir til fulnar, t.d. við meiri framleiðsluevni, betri tænastum og sparingum, sum úrslit bæði hjá tí almenna og í vinnuni.</s>
                <s xml:id="wmxgbs3tit">Føroyskar KT-fyritøkur skulu hava sama møguleika sum útlendskar at bjóða upp á KT-vørur og -tænastur.</s>
                <s xml:id="i2fee7dx66">Tað almenna skal sum meginreglu halda seg til at loyva KTvinnuni at loysa KT-uppgávurnar.</s>
              </p>
              <p>
                <s xml:id="qd3s4v4g73">Eitt privat partafelag, <hi rend="italic">Bitland</hi>, er stovnað við tí endamáli at fremja samstarv millum KTfyritøkur í Føroyum og at flyta út KT-tænastur og skipanir.</s>
                <s xml:id="tnrgjj7kwe">Eisini er endamálið við <pb n="23" /> stovnanini at kanna møguleikarnar, at Føroyar kunnu gerast eitt land, Bitland, har altjóða virki saman við føroyskum virkjum menna og royna nýggja tøkni.</s>
              </p>
              <p>
                <s xml:id="pixqyglkjf">Tað kann bert verða gitt um, hvønn týdning KT-vinnan hevur í útflutningstølunum, tí útflutningshagtølini fata ikki um útfluttar tænastur.</s>
                <s xml:id="ctmqo5tx2e">Harafturímóti er greitt, at KT-vinnan eins og aðrar tænastuvinnur alsamt mennir søluna uttanlands.</s>
                <s xml:id="i44ei4gtdd">Tað er tí neyðugt at fáa til vega hagtøl, sum lýsa støddina og vøksturin við útfluttum tænastum, skal heildarmyndin av okkara útflutningi vera eftirfarandi.</s>
              </p>
            </div>
            <div>
              <head rend="bold">Samskifti, fjarskifti og undirstøðukervi</head>
              <p>
                <s xml:id="xttyhsbj4w">Samskifti og undirstøðukervi eru týðandi fyritreytir fyri trivnaði og vinnuligum vøkstri, og hevur tað alstóran týdning, at allir partar í landinum hava so gott atgeingi og so góðar samskiftismøguleikar sum gjørligt.</s>
              </p>
              <p>
                <s xml:id="qqdzgwsroe">Menningin á fjarskiftisøkinum er burðardygg, og liggja vit í fjarskiftishøpi ájavnt við mest framkomnu londini í heiminum.</s>
                <s xml:id="x5jglcynn6">Útlitini eru góð fyri framhaldandi menning, bæði tá ið ræður um tænastur til brúkaran og at menna fjarskifti sum vinnuveg.</s>
                <s xml:id="wypjjkkehg">Á internetøkinum eru fleirtáttað tilboð við føstum sambandi og vaksandi breiðbandi ein møguleiki, sum er tøkur um alt landið.</s>
                <s xml:id="wbwgkmsauh">Tó má hesin marknaðurin mennast meira, so at príslegan ikki gerst ein forðing, skal hugsjónin í KT-vinnupolitikkinum gerast veruleiki.</s>
              </p>
              <p>
                <s xml:id="gjq73f6odl">Landsstýrið fer at halda fast um førda fjarskiftispolitikkin at skapa góðar karmar um fjarskiftisvinnu brúkaranum at gagni.</s>
                <s xml:id="d4n53dkuxn">Neyðugt er at bera so í bandi, at kappingin alsamt eggjar fjarskiftisveitarum at bøta um tænasturnar og brúka tilfeingið á skilabestan hátt.</s>
              </p>
            </div>
            <div>
              <head rend="bold">Flogferðsla</head>
              <p>
                <s xml:id="ead6wblxw5">Sum oyggjatjóð í Norðuratlantshavi er flogvegis sambandið av alstórum týdningi fyri borgarar og vinnulív.</s>
                <s xml:id="p6izvt5n23">Í samgonguskjalinum stendur um flogferðslu, at bygt verður aftur at Vága Floghavn og hon verður nútímansgjørd.</s>
                <s xml:id="bo7mxdbet7">Viðurskiftini um flogferðslumyndugleikan verða framhaldandi kannað.</s>
                <s xml:id="bjllpukcn5">Arbeiðsbólkur við umboðum úr flogvinnuni er settur at orða ein flogferðslupolitikk.</s>
              </p>
            </div>
            <div>
              <head rend="bold">Samferðsla, ferðsla og ferðavinna</head>
              <p>
                <s xml:id="zxu7lwh3zs">Arbeiðsbólkur er settur at gera nýggja samferðsluætlan fyri landið.</s>
                <s xml:id="woi3sufxsk">Høvuðsendamálið er at gera langtíðarætlan fyri at menna samferðslukervið og at fáa til vega grundarlag undir, hvussu íløgurnar verða raðfestar best.</s>
                <s xml:id="ukirramat2">Vit fingu fast sambandið um Vestmannasund í farna valskeiði, og vit fáa fast samband um Leirvíksfjørð í hesum valskeiðinum.</s>
                <s xml:id="nlmafr3hwh">Vónandi liggur fasta sambandið um Skopunarfjørð í komandi valskeiði.</s>
                <s xml:id="xkntqzrbys">Farið verður undir bergholið millum Øravík og Hov komandi ár, og nýggi Smyril kemur til landið í november í ár.</s>
              </p>
              <p>
                <s xml:id="ebqwctelex">Við grundarlagi í aðalorðaskiftinum í løgtinginum um nullhugsjónina verða stigvísar broytingar gjørdar í ferðslulógini, t.d. royndarkoyrikort til nýggjar bilførarar og stigaskipan fyri ávís brot á ferðslulógina.</s>
                <s xml:id="mtbq7fx2ps">Mett verður um, hvørjar broytingar annars eiga at verða gjørdar fyri at nærkast nullhugsjónini.</s>
              </p>
              <p>
                <s xml:id="urhsynprmf">Ferðarráð Føroya arbeiðir miðvíst fyri at menna marknaðarføringina og menna innlendis ferðavinnuna, samsvarandi langtíðarætlan síni.</s>
                <s xml:id="i66gpx6iqo">Landsstýrið leggur stóran dent á at menna ferðavinnuna við útbygging á samferðsluøkinum.</s>
              </p>
            </div>
            <pb n="25" />
            <div>
              <head rend="bold">Postvinna</head>
              <p>
                <s xml:id="ws2plmoyb3">Hóast fjarskifti og KT verða brúkt meiri og meiri, hava tíðarhóskandi posttænastur stóran týdning fyri virkisførið í samfelagnum.</s>
                <s xml:id="pjiov2qscp">Samgongan hevur sett sær fyri at leggja um Postverkið til alment partafelag.</s>
                <s xml:id="wxd6zqcidf">Við lóg um postvirksemi frá 2001 vórðu lunnar lagdir undir at skapa vinnuligar karmar um postvirksemið.</s>
                <s xml:id="wdg4xnjbeh">Postverk Føroya hevur nú fingið loyvisbræv, <hi rend="italic">koncessión</hi>, til at reka postvirksemi.</s>
              </p>
            </div>
            <div>
              <head rend="bold">Barsilsskipan</head>
              <p>
                <s xml:id="n65zp6uv43">Við lógini um barsilsskipan kunnu arbeiði og familjulív sameinast á ein betri hátt, eisini hjá teimum, sum ikki í sáttmálum eru tryggjaður rættur til fráveru úr arbeiði av barnsburði ella rættur til endurgjald fyri lønarmiss í hesum sambandinum.</s>
              </p>
              <p>
                <s xml:id="ijtj6c3ydq">Við teimum royndum við barsilsskipanini, sum nú eru gjørdar, er tíðin komin, at skipanin verður eftirmett við tí fyri eyga at leggja skipanina í eina fasta og trygga legu.</s>
                <s xml:id="n24dx5kruy">Nevnd er sett við umboðum frá pørtunum á arbeiðsmarknaðinum at endurskoða lógina um barsilsskipan.</s>
                <s xml:id="geqavtpv5j">Miðað verður eftir, at arbeiðið verður liðugt um ársskiftið.</s>
              </p>
            </div>
            <div>
              <head rend="bold">Skipan fyri at loysa ósemjur á arbeiðsmarknaðinum</head>
              <p>
                <s xml:id="c4ndd4gd5u">Nevnd við umboðum úr pørtunum á arbeiðsmarknaðinum arbeiða við at gera uppskot til skipan, sum kann viðgera trætumál og spurningar um sáttmálabrot við atliti at skjótari viðgerð, at samfelagslig áhugamál verða havd í huga og fyri at hjálpa tí parti, sum er fyri sáttmálabroti, skjóta uppreisn.</s>
                <s xml:id="qzw5p2rr2h">Ætlanin er, at nevndin skal vera liðug við arbeiðið í ár.</s>
              </p>
            </div>
          </div>
          <div>
            <head rend="bold">Mentan, undirvísing og gransking</head>
            <div>
              <p>
                <s xml:id="gj5e4gc37m">Støðið undir einum væl virkandi samfelagi er ein góð undirvísingarskipan, og vitan er eitt sera týdningarmikið tilfeingi.</s>
                <s xml:id="z7rnyhttlm">Tað er tí avgerandi, at útbúgvingarskipanin støðugt verður ment, soleiðis at hon er dagførd og livir upp til tað, sum samfelagið og nýggjar avbjóðingar skulu brúka.</s>
                <s xml:id="teertmj3s7">Ein av fremstu uppgávum hjá skúlamyndugleikunum er at skipa undirvísingartilboðini soleiðis, at tey hava tað innihald, ið arbeiðsplássini í samfelagnum seta til síni starvsfólk, og sum gevur næmingunum haldgott grundarlag at byggja á við teimum avbjóðingum, teir fáa eftir lokna skúlagongd.</s>
              </p>
            </div>
            <div>
              <head rend="bold">Fólkaskúlin</head>
              <p>
                <s xml:id="p4vbrffa3l">Grundarlagið undir allari skúlaskipan okkara er fólkaskúlin.</s>
                <s xml:id="l5gj3evphe">Tað er her, at støðið verður lagt undir útbúgvingarligu menning næminganna, samstundis sum skúlin roynir at stuðla foreldrunum at uppala børn og ung.</s>
                <s xml:id="jfidq5usel">Tað er tí ógvuliga umráðandi, at bæði myndugleikar, foreldur og tey, sum starvast í skúlanum, leggja sær eina við at skapa góðar umstøður fyri menning barnanna – ikki minst fakliga, soleiðis at øll fáa sum mest burturúr hesi sera týdningarmiklu árini í fólkaskúlanum.</s>
              </p>
              <p>
                <s xml:id="krhs6j6uy3">Uppgáva fólkaskúlans er ógvuliga fjøltáttað, og her skal eisini vera rúmsátt.</s>
                <s xml:id="uwhz7xp6jd">Tað skal vera rúm fyri øllum uttan mun til menniskjanslig brek, men samstundis eigur ikki at verða slakað í teimum fakligu krøvunum.</s>
                <s xml:id="qwacgtiwzg">Hetta setur stór krøv til bæði myndugleikar og foreldur.</s>
              </p>
              <p>
                <s xml:id="nna7hy3dcn">Samgongan hevur sett sær fyri at eftirmeta fólkaskúlalógina og at kanna trivna hjá bæði næmingum og lærarum.</s>
                <s xml:id="tltvp2k6pj">Neyðugt verður at seta krøv og gera broytingar, soleiðis at <pb n="26" /> skúlarnir hava greiðar mannagongdir at ganga eftir, ikki minst í sambandi við líkasælu, og tá ið tað ræður um atferðartruplar næmingar.</s>
              </p>
              <p>
                <s xml:id="gmixiyesdt">Síðan tann nýggja skipanin við skúlastýrum varð sett í verk, hava tvey skúlastýrisval verið.</s>
                <s xml:id="rrfm4elepq">Áhugin fyri valunum hevur verið ógvuliga lítil, og tí verður umrøtt, hvussu skipanin kann gerast betri og fáa størri undirtøku enn higartil.</s>
                <s xml:id="r3qjxbtpr4">Arbeitt verður við at gera lógarbroytingar á hesum økinum.</s>
              </p>
              <p>
                <s xml:id="mqnkzomgzs">Mentamálaráðið er farið undir at fyrireika føroyska umboðan í OECD-mátingum, sum er eitt altjóða samstarv millum nógv lond.</s>
                <s xml:id="oqf2pa4d6u">Endamálið við hesum kanningum er at royna at staðfesta, hvussu okkara skúlaverk og næmingar eru fyri samanborið við skúlaverk og næmingar í øðrum londum, og hvussu skúlin stendur mát við tað hann kostar.</s>
              </p>
            </div>
            <div>
              <head rend="bold">Skúli til ung brekað</head>
              <p>
                <s xml:id="ng6gv3nprd">Fyrsta skúlatilboð til brekaðar næmingar eftir fólkaskúlaaldur er sett á stovn.</s>
                <s xml:id="o2xedutpmy">Hetta hevur í mong ár verið eitt vantandi tilboð, og næmingarnir hava higartil hildið til í skúlanum á Sernámsdeplinum.</s>
                <s xml:id="mdmtx3slzo">Hetta er eitt stig á vegnum at bøta um støðuna hjá teimum menningartarnaðu, soleiðis at tey kunnu gerast alsamt betur før fyri at klára seg sjálv, samstundis sum teimum stendur ein virðilig vaksnamannatilvera í boði.</s>
              </p>
            </div>
            <div>
              <head rend="bold">Tað sernámsfrøðiliga økið</head>
              <p>
                <s xml:id="uz2derayoi">Arbeiðið at smíða nýggja lóggávu fyri alt tað sernámsfrøðiliga økið er í gongd, og roknast kann við, at lógaruppskot verður lagt fyri løgtingið í hesi tingsetu.</s>
                <s xml:id="tkqbwhfxie">Hetta er drúgført arbeiði, tí umframt at bæði Almanna- og Heilsumálaráðið og Mentamálaráðið samstarva um tey ógreiðu økini, so verður eisini neyðugt at taka kommunurnar við, soleiðis at hetta verður gjørt í samstarvi við allar partar, sum varða av økinum.</s>
                <s xml:id="rm22fzzq4x">Tá kunnu vit fáa ein lógarkarm, sum tryggjar, hvør hevur ábyrgd av hvørjum.</s>
              </p>
            </div>
            <div>
              <head rend="bold">Miðnám</head>
              <p>
                <s xml:id="diefq3fggr">Arbeitt verður við at endurskoða tær gymnasialu útbúgvingarnar.</s>
                <s xml:id="r5sbtb4fv4">Ætlanin er at fáa meiri samstarv millum útbúgvingarnar og eina liðiliga skipan, ið er lagað til okkara tørv, samstundis sum útbúgvingarnar eru góðkendar í teimum londum, har okkara ungdómur fer undir hægri lestur.</s>
                <s xml:id="ovwrigikge">Í hesum sambandi er ætlanin at seta í verk onkrar royndarverkætlanir, har miðað verður eftir meiri samstarvi ímillum ymsar skúlar.</s>
              </p>
              <p>
                <s xml:id="dxydwagwkl">Landsstýrið ætlar at raðfesta skúlabygging frammarlaga tey næstu árini, soleiðis at byggiætlanirnar kunnu fremjast í eini langtíðar løguætlan.</s>
                <s xml:id="vfxmvaayqu">Farið er undir at detailprojektera miðnámsskúlan í Suðuroy, og arbeiðið verður boðið út síðst í hesum árinum.</s>
                <s xml:id="mrwrf3nfu7">Fleiri miðnámsskúlar arbeiða undir ónøktandi umstøðum.</s>
                <s xml:id="k2ig7im52q">Tí verður arbeitt við ymsum ætlanum um at byggja nýggjar og hóskandi skúlar ella byggja upp í teir skúlar, ið eru.</s>
                <s xml:id="o4vfjbe3fi">Ein bygginevnd arbeiðir við at fyrireika nýggjan skúladepil við Marknagil.</s>
                <s xml:id="xdroftcaay">Somuleiðis verður arbeitt við at byggja nýggjan fiskivinnuskúla í Vestmanna, og uppskot er gjørt um at byggja upp í Tekniska skúla í Klaksvík.</s>
              </p>
            </div>
            <div>
              <head rend="bold">Yrkisútbúgvingar</head>
              <p>
                <s xml:id="h6a5ddilsw">Í vár samtykti løgtingið lóg um yrkisskeið, sum óivað verður ein týdningarmikil táttur til tess at geva øllum føroyingum útbúgving og eftirútbúgving á arbeiðsmarknaðinum eftir <pb n="27" /> fólkaskúla.</s>
                <s xml:id="c4bh3fm47f">Tey einstøku yrkisskeiðini kunnu vera bæði á útbúgvingarstøðum og á arbeiðsplássum, og birt verður eisini upp undir, at yrkisskeiðini kunnu setast saman til styttri útbúgvingar.</s>
                <s xml:id="sdtqzgyc5e">Miðað verður eisini eftir, at nýggj lærlingaútbúgving til trol og nót verður sett á stovn í næstum.</s>
              </p>
              <p>
                <s xml:id="ebf5kl4h5g">Umframt yrkisútbúgvingar og gymnasialar miðnámsútbúgvingar skipa Handilsskúlin í Tórshavn og Tekniski Skúli í Tórshavn fyri útbúgvingum eftir á lokið miðnám.</s>
                <s xml:id="i6z5blv4cr">Tað snýr seg í fyrstu syftu um teldustøðingaútbúgving og útbúgving í framleiðslutøkni, har undirvísingin er sambært góðkenning landsstýrismansins, men tørvur er á lógarkarmum at menna hesar útbúgvingar í samsvari við tørvin hjá vinnuni.</s>
                <s xml:id="sy3fh3r45e">Hildið verður, at hetta útbúgvingarøki fer at hava vaksandi áhuga næstu árini, og tað verður tí ein avbjóðing hjá skúlunum saman við vinnuni og myndugleikunum at koma ásamt um, hvussu hesin áhugi gagnar øllum pørtum.</s>
              </p>
              <p>
                <s xml:id="xof4ubsyuc">Tørvurin á útbúnum starvsfólki á eldraøkinum veksur, og tí verður arbeitt við at seta á stovn heilsurøktaraútbúgving, ið byggir á heilsuhjálparaútbúgvingina, ið nú er.</s>
                <s xml:id="d23zqcbm7q">Miðað verður eftir, at uppskot til nýggja og dagførda lóg um heilsuhjálpara- og heilsurøktaraútbúgving verður løgd fyri løgtingið í hesi tingsetu, so at útbúgvingin kann byrja í 2005.</s>
              </p>
            </div>
            <div>
              <head rend="bold">Hægri lestur og gransking</head>
              <p>
                <s xml:id="tu7fhlh5za">Farið verður nú undir at endurskoða og dagføra lógina um Fróðskaparsetur Føroya.</s>
                <s xml:id="jvmq7mptxo">Í løtuni verður arbeitt við at endurskoða lógargrundarlagið undir læraraútbúgvingini, og somuleiðis er ætlanin at skipa pedagogútbúgvingina við lóg.</s>
                <s xml:id="y4snb5btbq">Løgtingið hevur áður víst á, at tað er umráðandi, at Fróðskaparsetrið verður savnandi stovnur fyri allar akademiskar útbúgvingar og gransking.</s>
                <s xml:id="yshviac6bx">Arbeiðsbólkurin hevur hetta í huga.</s>
              </p>
              <p>
                <s xml:id="wiiizytrn7">Arbeitt verður við at endurskoða útbúgvingarstuðulin bæði í sambandi við barnsburð og við atliti at forsyrgjarum.</s>
                <s xml:id="ansc6f5p2e">Eisini ÚSUN-skipanin verður broytt.</s>
                <s xml:id="r5ayjjk6cp">Nærum allir føroyingar, ið lesa í øðrum londum enn Norðurlondum, lesa í Bretlandi.</s>
                <s xml:id="edjcepykex">Eitt av endamálunum er at gera tað lættari at lesa á meginlandinum.</s>
              </p>
              <p>
                <s xml:id="zultegpan4">Gransking og menning hava stóran týdning fyri samfelagið.</s>
                <s xml:id="dzo5hqbfjd">Tað er umráðandi, at stuðulsskipanir til gransking, menning og nýskapan verða samskipaðar.</s>
                <s xml:id="hqoh6hi7tv">Føroyar kunnu gerast ein áhugaverd royndarstova fyri nýskapandi tiltøk, eitt nú í KT, sum kunnu skapa nýggjar vinnur og virðisvøkstur í framleiðslu og útflutningi.</s>
                <s xml:id="xuz4qznmga">Tørvur er á langtíðarhugsanum, har eggjað verður til samstarv millum vinnu og vísindafólk á virkjum, granskingarstovnum og lærdum háskúlum í Føroyum og uttanlands.</s>
              </p>
            </div>
            <div>
              <head rend="bold">Mentan</head>
              <p>
                <s xml:id="yenj27uv44">Føroyskt mentanarlív er fjølbroytt, virkið og sterkt, hóast ávirkanin uttanífrá er stór.</s>
                <s xml:id="omux7uzzhp">Sum áskoðarar fáa vit alskyns mentanarligar upplivingar alt árið, og kring landið eru mong og fjølbroytt mentanarlig tilboð til teirra, ið sjálv vilja vera uppí í mentanarlívinum.</s>
                <s xml:id="nyv57izdu3">Tey síðstu árini hava alsamt fleiri føroysk listafólk gjørt vart við seg uttanlands, og tað er einki at ivast í, at mentan og list hava vinnuligt potentiali, ikki bert sum søluvøra á altjóða marknaðum, men eisini sum skapandi tilfeingi fyri nýhugsan í føroyskum vinnulívi.</s>
                <s xml:id="k6npx5c7e5">Tí ræður um at hava eyguni opin fyri hesum.</s>
              </p>
              <p>
                <s xml:id="aty5xofgw6">Tað sjálvbodna arbeiðið er grundarsteinur undir stórum parti av mentanarlívinum úti um landið.</s>
                <s xml:id="gylddypz72">Týdningurin av hesum arbeiði kann ikki undirmetast.</s>
                <s xml:id="ibsmxwlgan">Alsamt fleiri kommunur leggja seg eftir at reka ein virknan mentanarpolitikk, og tað gevur úrslit.</s>
              </p>
              <pb n="28" />
              <p>
                <s xml:id="mipxoni5rj">Tørvur er á at endurskoða lógargrundarlagið á savnsøkinum og at fyrireika bygnaðarbroytingar.</s>
                <s xml:id="fg24dnw22a">Farið verður undir hetta arbeiðið í hesi tingsetu.</s>
                <s xml:id="xgq6sggztm">Uppskot til lóg um at friða fornminni í havinum verður lagt fyri løgtingið í heyst til tess at lúka ásetingarnar í SThavrættarsáttmálanum, sum er settur í gildi fyri Føroyar.</s>
              </p>
              <p>
                <s xml:id="bujg3vabi6">Stuðul til leiklist er nú skipaður við lóg, og fer Tjóðpallur Føroya at virka 1. januar 2005.</s>
                <s xml:id="g64rm6ejb4">Ætlanin er í hesi tingsetu at byrja tilgongdina at lógarskipa allan stuðul á mentanarøkinum, undir hesum eisini ítrótt.</s>
                <s xml:id="b6edgucwse">Samgongan hevur sett sær fyri at fáa upphavsrættin hjá listafólki í rættlag, og arbeitt verður við hesum.</s>
              </p>
            </div>
            <div>
              <head rend="bold">Kringvarp</head>
              <p>
                <s xml:id="ykuvpdvgus">Stórar broytingar henda á fjølmiðlaøkinum.</s>
                <s xml:id="cyaxcsa4hg">Tað er tí neyðugt at endurskoða kringvarpslógina og tær public service skyldur, sum teir almennu loftmiðlarnir eiga at hava.</s>
                <s xml:id="gn3tbt4p5o">Almennu loftmiðlarnir skulu vera meira óheftir av tí politiska myndugleikanum, og tí eiga eisini ávísar bygnaðarbroytingar at verða gjørdar á økinum.</s>
              </p>
            </div>
            <div>
              <head rend="bold">Kirkjan</head>
              <p>
                <s xml:id="zx23zhp232">Arbeiðið at yvirtaka fólkakirkjuna heldur fram.</s>
                <s xml:id="uqv3cbrcix">Samráðingarnar við donsku myndugleikarnar um yvirtøkuna vóru komnar væl áleiðis fyri valið, og verða tær tiknar uppaftur í næstum.</s>
                <s xml:id="hg7veimynq">Ætlanin er at gera uppskot til fullfíggjað lógarverk, áðrenn yvirtøkan verður.</s>
                <s xml:id="b5552c7jkg">Arbeiðsbólkur, umboðandi Mentamálaráðið og Stiftstjórnina, er settur at gera uppskot til lógarverk, har fólkakirkjan eftir yvirtøkuna framhaldandi skal virka sum higartil, men eftir fyritreytunum í føroyska samfelagnum.</s>
                <s xml:id="ktsyfplvp6">Dentur verður lagdur á, at formligu reglurnar eru einfaldar og hóskandi til okkara samfelag.</s>
                <s xml:id="bojba35mpe">Arbeiðsbólkurin skipar fyri regluligum fundum við kirkjuliga fylgibólkin, sum er mannaður við bispi, dómprósti, formanninum í prestafelagnum og formanninum í felagnum fyri kirkjuráðslimir, og politiska fylgibólkin, har allir politiskir flokkar eru umboðaðir.</s>
              </p>
            </div>
          </div>
          <div>
            <head rend="bold">Almanna- og heilsumál</head>
            <div>
              <p>
                <s xml:id="jrriqwtsy3">Støðið undir einum vælferðarsamfelagi er eitt vælvirkandi almanna- og heilsuverk.</s>
                <s xml:id="yfcuapa27v">Hetta støðið skal vera so haldgott, at øll kunnu liva eina góða tilveru.</s>
                <s xml:id="iqlfzbqnnu">Øll koma vit onkuntíð á lívsleiðini í samband við almanna- og heilsuøkið, og allir landsins borgarar skulu fáa lut í landsins vaksandi vælferð.</s>
                <s xml:id="miykcjdfch">Tað er nógv at tríva í, og neyðugt er at gera raðfestingar.</s>
              </p>
            </div>
            <div>
              <head rend="bold">Arbeiðið at gera nýggja forsorgarlóg</head>
              <p>
                <s xml:id="qwvyqged7u">Nýggj forsorgarlóg skal gerast í staðin fyri galdandi donsku lóg frá sekstiárunum.</s>
                <s xml:id="hge2ygzymv">Forsorgarlógin skipar grundleggjandi viðurskifti millum einstaklingin og tað almenna.</s>
                <s xml:id="xzyvdqbgcp">Í sambandi við arbeiðið at gera nýggja lóg skal støða takast til ymsar avgerandi spurningar, so sum skyldurnar hjá tí almenna fyri einstaklinginum, og skyldurnar hjá einstaklinginum fyri tí almenna, tað kann vera í sambandi við fíggjarligan stuðul, uppihaldsskyldu millum hjún o.a. Ætlanin er at seta ein tilvísingarbólk við umboðum fyri teir partar, ið hava áhuga í og vitan á forsorgarøkinum.</s>
                <s xml:id="bmi4xp7m6z">Arbeiðið at evna til nýggja forsorgarlóg er ógvuliga víðfevnt, og er tí skipað í stigum.</s>
                <s xml:id="fgiszshhrh">Arbeiðið skal verða liðugt um trý ár.</s>
              </p>
            </div>
            <pb n="29" />
            <div>
              <head rend="bold">Eldraøkið</head>
              <p>
                <s xml:id="q7wpqb3mv7">Saman við røktarheimsøkinum er heimarøktin tann grundleggjandi almenna tænastan til eldra ættarliðið.</s>
                <s xml:id="kcxdimbwiz">Henda tænastan skal styrkjast.</s>
                <s xml:id="zskfkqrbbv">Tað skal gerast við at útvega fleiri stovnspláss og við at samskipa visitatiónina til røktar- og ellisheim og til sambýli kring alt landið.</s>
              </p>
              <p>
                <s xml:id="zjbzbr6vly">Tørvurin á røktarheimsplássum er stórur, og í samstarvi við kommunurnar verður arbeitt við at útvega fleiri pláss.</s>
                <s xml:id="o2twvesqm7">Átta eldrasambýli og ellis- og røktarheim eru í gerð.</s>
                <s xml:id="wkv2pzysws">Fimm teirra verða eftir ætlan liðug í 2004 og trý í 2005.</s>
                <s xml:id="b3dn6hlihz">Í heyst verður løgd fyri løgtingið nýggj verklagslóg at fíggja íløgur til røktarheim og eldrasambýli næstu trý árini.</s>
                <s xml:id="k7itvw2rw3">Hesi árini heldur verandi fíggingarmynstur til íløgur og rakstur fram óbroytt.</s>
              </p>
              <p>
                <s xml:id="skba7gp5j3">Bíðilistarnir til røktarheim og sambýli eru langir, men tillutanin við plássum kring landið er ikki savnað á einum stað.</s>
                <s xml:id="yjvaxjuiuy">Við at samskipa bíðilistarnar kring alt landið fæst ein greiðari mynd av tí veruliga tørvinum á stovnsplássum á eldrarøktini.</s>
              </p>
              <p>
                <s xml:id="xeoplkwwoj">Næstu trý árini fer landsmyndugleikin í samstarvi við kommunurnar og aðrar avvarandi partar at menna og styrkja eldraøkið, so vinnast kann á hesum trupulleikum.</s>
                <s xml:id="hfx56qe4lm">Samstundis skal gerast ein serstøk eldralóg, ið ásetur rættindini hjá teimum gomlu til veitingar og tænastur frá tí almenna.</s>
                <s xml:id="xad4pyvxwh">Tá verða skaptar betri fyritreytir fyri, at kommunurnar kunnu yvirtaka umsitingina á eldraøkinum, um politiskur vilji er til tess hjá landi og kommunum.</s>
              </p>
            </div>
            <div>
              <head rend="bold">Bústaðarpolitikkur</head>
              <p>
                <s xml:id="ho7e5c2fld">Farið er undir at gera eina politiska ætlan, sum skal skapa fyritreytir fyri einum meira fjøltáttaðum bústaðarmarknaði, har rúm er fyri øllum samfelagsbólkum.</s>
                <s xml:id="fnps7yclkr">Ætlanin er at møguleiki skal vera fyri at veita lagaliga fígging.</s>
                <s xml:id="dh5zdnx5ie">Privatfólk skulu hava møguleika at skipa seg í lutaíbúðafeløg, har tey í felag eiga og reka eina ogn, sum kann nýtast til privatan bústað hjá teimum.</s>
                <s xml:id="k4vziqnbqk">Eisini skulu serlig lutaíbúðafeløg skipast, sum skulu loysa bústaðartrupulleikarnar hjá fólki við serligum tørvi.</s>
              </p>
            </div>
            <div>
              <head rend="bold">Sjúkrakassarnir</head>
              <p>
                <s xml:id="paeevwovjq">Nýggj sjúkrakassalóg verður gjørd í samráð við Meginfelag Sjúkrakassa Føroya og aðrar avvarandi partar.</s>
                <s xml:id="phqjvwgnuz">Nýggja lógin skal gera sjúkrakassaskipanina meira tíðarhóskandi, so skipanin verður betri og kann veita ta bestu sjúkratryggingina.</s>
                <s xml:id="pidgaolbxb">Arbeitt verður við at gera innkrevjingarskipanina einfaldari, og at leggja sjúkrakassarnar saman til ein felags sjúkrakassa.</s>
                <s xml:id="dxfehf5zky">Við hesum verður einans ein innkrevjingarmyndugleiki.</s>
                <s xml:id="le6nlikwzr">Meginsjúkrakassin, ið skal rekast sum eitt felag, hevur til endamáls at gera tænastuna hjá borgarum betri í øllum landinum.</s>
                <s xml:id="hmfjmpfw4d">Allir landsins borgarar fáa eitt sjúkratryggingarkort, sum verður nýtt í Føroyum og kann nýtast uttanlands.</s>
                <s xml:id="mxfqbrkqrg">Ein felags sjúkrakassi fer ivaleyst at fáa týðandi leiklut í at ávirka og fremja heilsupolitikk landsstýrisins.</s>
              </p>
            </div>
            <div>
              <head rend="bold">Javnstøðumál</head>
              <p>
                <s xml:id="rlgtue24cn">Spurningurin um javnstøðu millum konufólk og mannfólk er av álvara komin á dagsskránna seinastu tíðina.</s>
                <s xml:id="wae5btkjvb">Javnstøðuhugsjónin skal arbeiðast inn í alt alment virksemi, bæði politiskt og fyrisitingarligt.</s>
                <s xml:id="h4fkgpqzjl">Birtast skal upp undir javnstøðu millum konufólk og mannfólk, tá ið stjórnarráðini smíða lógir, á sama hátt sum atlit verða tikin at eitt nú fíggjarligum og sosialum avleiðingum.</s>
              </p>
              <pb n="30" />
              <p>
                <s xml:id="xdvmb5qyak">Arbeitt verður við eini fimm ára virkisætlan, sum millum annað fevnir um, hvussu javnstøðuhugsjónin kemur við í øllum virksemi, sum er á almennum stovnum.</s>
                <s xml:id="jbpfvpk3n3">Ein nevnd skal setast at arbeiða fyri, at fleiri konufólk koma á ting og í kommunustýrini kring landið.</s>
                <s xml:id="dzcu6lg7rh">Landsstýrismaðurin fer at leggja uppskot til samtyktar fyri løgtingið við arbeiðssetningi og at skipa nevnd.</s>
              </p>
            </div>
            <div>
              <head rend="bold">Psykiatriøkið</head>
              <p>
                <s xml:id="pvg5eo6wb2">Lógargrundarlagið undir psykiatriøkinum skal endurskoðast.</s>
                <s xml:id="amqn77kfs2">Í nýggju lógini skal áherðsla leggjast á rættarstøðuna hjá sjúklingunum.</s>
                <s xml:id="cc7sdlygab">Tann nýggja psykiatrilógin verður eftir ætlan liðug í 2005.</s>
              </p>
              <p>
                <s xml:id="otqg2xev56">Psykiatriska økið verður vanliga skilt sundur í tríggjar partar, ávikavist økispsykiatri, sosialpsykiatri og sjúkrahúspsykiatri.</s>
                <s xml:id="wylfi25d7t">Vit hava enn onga økispsykiatri og sosialpsykiatriin, sum millum annað fevnir um bústaðir til sálarveik, hevur ikki virkað nøktandi.</s>
                <s xml:id="ozxctrnhlz">Fyri sjúkrahúspsykiatriina á psykiatriska deplinum á landssjúkrahúsinum hevur tað við sær stórar trupulleikar, at vit hava ikki nakra økispsykiatri, og at sosialpsykiatriin virkar ikki nóg væl.</s>
                <s xml:id="hek2bcdkwh">Eini 40 av teimum tilsamans 70 seingjaplássunum, sum eru á deplinum, verða nýtt til fólk, sum ikki tørvar at verða innløgd, tí tey eru liðugt viðgjørd.</s>
                <s xml:id="z5f5mxstzr">Peningur er settur av á fíggjarlógini til at fyrireika eina økispsykiatri og at gera sosialpsykiatriina betri.</s>
              </p>
            </div>
            <div>
              <head rend="bold">Eftirlønarskipan</head>
              <p>
                <s xml:id="hxci5hdk4t">Samgongan hevur sett sær fyri at loysa eftirlønarmálið í hesum skeiði.</s>
                <s xml:id="v545hpzoz7">Í hesum sambandi er avgjørt at styrkja samhaldsfasta arbeiðsmarknaðareftirlønargrunnin við at hækka inngjaldið frá hvørjum parti – løntakara og arbeiðsgevara – stigvíst úr 0,5 % upp í 1,5 %.</s>
              </p>
              <p>
                <s xml:id="ioc6f5abem">Við hesum verða betri fyritreytir fyri at røkka einum góðum úrsliti við eini pensjónsskipan, ið byggir á tríggjar súlur ávikavist fólkapensjón, samhaldsfasta og eina eftirlønaruppsparing, ið verður skipað eftir avtalu millum løntakarar og arbeiðsgevarar.</s>
                <s xml:id="uwqc3cjqxt">Við fólkapensjónini og samhaldsfasta verður tryggjað ein rímilig minstapensjón sum pensjónsgrundarlag.</s>
                <s xml:id="p4inbn2uag">Eftirlønaruppsparingin verður bygd omaná fyri at tryggja inntøkuna hjá løntakaranum, tá ið farið verður um pensjónsaldur.</s>
              </p>
              <p>
                <s xml:id="hxu4u7xumm">Arbeiðsbólkurin, ið undanfarni løgmaður setti at lýsa karmarnar um eina nýggja eftirlønarog pensjónsskipan, er farin til verka aftur.</s>
                <s xml:id="wvijjbi3oz">Hann er mannaður við umboðum fyri partarnar á privata og almenna arbeiðsmarknaðinum og fyri umsitingina.</s>
                <s xml:id="owykwfmeie">Arbeiðsbólkurin skal á vári í 2005 koma við uppskoti um, hvussu eftirlønaruppsparingin skal skipast í hesi ætlaðu trístreingjaðu pensjónsskipanini.</s>
              </p>
            </div>
            <div>
              <head rend="bold">Arvagransking</head>
              <p>
                <s xml:id="ygam53rky3">Í heyst verður lógaruppskot um arvagransking lagt fyri løgtingið.</s>
                <s xml:id="nah2eji52m">Lógin skal skapa fyritreytir fyri og stimbra gransking í mannaílegum, soleiðis at slík gransking kann bøta um førleikan at lekja sjúkur, menna almennu heilsutænastuna, menna granskingarumhvørvið og fjøltátta vinnulívið.</s>
                <s xml:id="lxce7wafi7">Eisini skal lógin verja einstaklingin í sambandi við ílegugransking, soleiðis at upplýsingar verða ikki brúktar ímóti áhugamálunum hjá tí einstaka.</s>
                <s xml:id="u7d4bhbofd">Við hesum verða neyðugu karmarnir skaptir og stóra takið verður síðan at fylla teir út.</s>
              </p>
            </div>
            <pb n="31" />
            <div>
              <head rend="bold">Fólkaheilsa</head>
              <p>
                <s xml:id="o7u4tegq4z">Tað er ábyrgdin hjá almennu myndugleikunum at skapa teir røttu karmarnar um tað.</s>
                <s xml:id="kfegxdsswo">at fólkaheilsan verður betri.</s>
                <s xml:id="lsurwndorm">Tað fyribyrgjandi arbeiðið skal gerast partur av gerandisdegnum hjá øllum føroyingum.</s>
                <s xml:id="td2obk7pwy">Við at binda um heilan fingur ber til at gera tað soleiðis, at færri fólk koma í samband við heilsuverkið av sjúkuávum.</s>
              </p>
              <p>
                <seg>Eitt víðfevnt fyribyrgjandi átak skal setast í verk, sum í høvuðsheitum er:</seg>
                <list rend="bullet">
                  <item>at allir lands- og kommunalmyndugleikar, sum hava møguleika at ávirka fólkaheilsuna, samvirka um at skapa karmar um heilsugóðan livihátt.</item>
                  <item>at privatir felagsskapir, t.d. ítróttafeløg og sjúklingafeløg, verða eggjað til at vera uppi í fyribyrgjandi arbeiðinum saman við tí almenna.</item>
                  <item>at bæði einstaklingar og familjur verða eggjað til heilsugóðan livihátt við bæði almennum og privatum átøkum.</item>
                </list>
                <note>
                  <p>
                    <s xml:id="zwvvhac5kb">Allir lands- og kommunalmyndugleikar, sum hava møguleika at ávirka fólkaheilsuna, samvirka um at skapa karmar um heilsugóðan livihátt.</s>
                  </p>
                  <p>
                    <s xml:id="erjiyfzqpb">Privatir felagsskapir, t.d. ítróttafeløg og sjúklingafeløg, verða eggjað til at vera uppi í fyribyrgjandi arbeiðinum saman við tí almenna.</s>
                  </p>
                  <p>
                    <s xml:id="llwjmi4mmf">At bæði einstaklingar og familjur verða eggjað til heilsugóðan livihátt við bæði almennum og privatum átøkum.</s>
                  </p>
                </note>
              </p>
              <p>
                <s xml:id="tygq3ldq43">Eitt av átøkunum fyri eini betri fólkaheilsu er fólkaheilsurenningin, sum Almanna- og heilsumálaráðið og ítróttafelagið Bragdið skipa fyri í felag.</s>
                <s xml:id="svwgyt6pvp">Fólkaheilsurenningin verður 18. september í Tórshavn, og øll kunnu vera við.</s>
              </p>
            </div>
            <div>
              <head rend="bold">Betri fyribyrgjandi heilsutænastur</head>
              <p>
                <s xml:id="p7wquftgtu">Uppskot til nýggja lóg um fyribyrgjandi heilsukanningar viðvíkjandi børnum og ungum kemur í heyst.</s>
                <s xml:id="prhckf2n2z">Eftir hetta fæst væntandi nýggjur sáttmáli við kommunulæknafelagið um skúlalæknaskipan, so hon fæst at virka um alt landið.</s>
              </p>
              <p>
                <s xml:id="wlkvwsfmv4">Arbeitt verður við at bøta um trupulleikarnar við kommunulækatrotinum kring landið.</s>
                <s xml:id="k3h57knni2">Ætlanin er at fáa eina nýggja avtalu í lag við eina vikarfyritøku um at útvega avloysarar skjótt.</s>
                <s xml:id="qgxyzqh2dk">Eisini verður arbeitt við eini avtalu um nýggja vaktarskipan fyri kommunulæknarnar, so at borgararnir fáa eina betri tænastu og kommunulæknarnir betri umstøður at virka undir.</s>
              </p>
            </div>
            <div>
              <head rend="bold">Dygdarmenning í sjúkrahúsverkinum</head>
              <p>
                <s xml:id="qcpwqmeud5">Dygdarmenning í sjúkrahúsverkinum verður raðfest frammarlaga.</s>
                <s xml:id="qg3f5gsm3k">Ein uppgáva er at fáa betri samskipan og samstarv millum sjúkrahúsini til frama fyri sjúklingarnar, so teir fáa góða og skjóta viðgerð, og til frama fyri skynsamari at gagnnýta viðgerðartilboðini á teimum trimum sjúkrahúsunum.</s>
                <s xml:id="ylu3bsmmum">Ein onnur uppgáva er at tryggja góða atgongd til og karmar um tilboð um neyðuga serviðgerð uttanlands, tá ið ikki ber til at bjóða sjúklingum nøktandi viðgerðartilboð á føroysku sjúkrahúsunum.</s>
              </p>
              <p>
                <s xml:id="cu44zb22qw">Tað er eisini neyðugt at koma upp á eitt nøktandi stig við bygningum og útbúnaði.</s>
                <s xml:id="ch764jpzps">Hetta arbeiði fer at seta stór krøv til íløgujáttanina frameftir.</s>
                <s xml:id="yg3g53vvvz">Samstundis verður miðað eftir at tryggja starvsfólkunum á sjúkrahúsunum best møguligar arbeiðsumstøður bæði viðvíkjandi fysiskum karmum, góðari fyriskipan og góðum starvsfólkapolitikki.</s>
                <s xml:id="cxojop57h7">Eitt komandi felags sjúkrahúsráð skal verða ein sterk og miðvís umboðan fyri viðgerðaráhugamál hjá sjúklingunum og skal fremja tað neyðuga samstarvið millum sjúklingafeløgini, sjúkrahúsleiðslurnar og Almanna- og heilsumálaráðið.</s>
              </p>
            </div>
            <pb n="32" />
            <div>
              <head rend="bold">Umbygging og uppíbygging á Landssjúkrahúsinum</head>
              <p>
                <s xml:id="xrh4iyexho">Nýbygningurin hjá Landssjúkrahúsinum verður tikin í nýtslu í heyst.</s>
                <s xml:id="vkmo3nnzlc">Við nýbygninginum er møguleiki at skipa virksemið til eina meira ambulanta viðgerð, og sum heild at veita borgarunum betri viðgerðartilboð.</s>
                <s xml:id="g6dn7a22nr">Stórar ábøtur eru neyðugar á gomlu bygningarnar hjá landssjúkrahúsinum, ið eru í ringum standi og krevja nógvar umvælingar og umbyggingar.</s>
                <s xml:id="vjdmsnu2li">Næstu 15 árini verða umleið 35 mió. kr. nýttar um árið til at umvæla bygningarnar á Landssjúkrahúsinum.</s>
              </p>
            </div>
            <div>
              <head rend="bold">KT verkætlanir í almanna- og heilsuverkinum</head>
              <p>
                <s xml:id="lbd3mw5ad3">Í heyst verður gjørd avtala við veitara um eina talgilda heilsuskipan til heilsuverkið.</s>
                <s xml:id="ccuc6w7v2e">Skipanin ger tað møguligt at samskipa allar viðkomandi upplýsingar um sjúklingar, so at sjúklingar uppliva <hi rend="italic">eitt</hi> heilsuverk, og at uppgávurnar verða lagdar, har tær verða framdar á besta og bíligasta hátt.</s>
                <s xml:id="q536y5vwyj">Verklagslóg fyri hesa ætlanina er samtykt í vár, og peningur skal setast av til endamálið á fíggjarlógunum 2005 og 2006.</s>
              </p>
            </div>
          </div>
          <div>
            <head rend="bold">Innlendismál</head>
            <div>
              <p>
                <s xml:id="tj52bwykzu">Tíðliga í vár vóru Løgmálaráðið og Oljumálaráðið niðurløgd og Innlendismálaráðið sett á stovn.</s>
                <s xml:id="pn4mv7kgae">Innlendismálaráðið situr einamest við teimum málsøkjum, ið hava verið undir Løgmálaráðnum og Oljumálráðnum.</s>
              </p>
            </div>
            <div>
              <head rend="bold">Útlendingamál</head>
              <p>
                <s xml:id="tczdbpezjb">Útlendingaøkið er undir donskum málsræði.</s>
                <s xml:id="tlsdk2gt57">Í 2000 varð danska útlendingalógin, sum er galdandi fyri Føroyar, broytt soleiðis, at landsstýrið skal ummæla flestar avgerðir, ið útlendingamyndugleikarnir taka.</s>
                <s xml:id="lry3sfnmvd">Umsitingin við arbeiðs- og uppihaldsloyvum varð 1. januar í 2004 savnað í Innlendismálaráðið.</s>
                <s xml:id="npum4bu4c5">Nú tíðirnar eru ikki eins góðar og undanfarin ár, síggja vit av álvara, hvussu stór krøv hesi ummæli seta til umsitingina, tí tað er ikki longur eins lætt og áður at fáa arbeiðs- og uppihaldsloyvi her.</s>
              </p>
              <p>
                <s xml:id="clsvdyij3e">Samgongan hevur sett sær fyri at loysa trupulleikarnar við arbeiðs- og uppihaldsloyvum.</s>
                <s xml:id="sbvliptgei">Arbeitt verður áhaldandi við at gera ummælini betri, so vit ikki leggja stein oman á byrðu hjá samfelagi og einstaklingum; men harafturímóti samstundis við arbeiðsloyvunum tryggja vinnulívinum nøktandi førleikatilgongd, og í familjusameining tryggja hinum einastaka sín sjálvsagda rætt til familjulív.</s>
              </p>
            </div>
            <div>
              <head rend="bold">Samskifti og flutningur</head>
              <p>
                <s xml:id="rxucfx4zwo">Í Føroyum eins og í øllum framkomnum londum er samferðsla týðandi fyritreyt fyri trivnaði og menning bæði vinnuliga, sosialt og mentanarliga.</s>
                <s xml:id="hy53fniaiq">Hin 5. juli í ár varð Strandferðslan flutt úr Vinnumálaráðnum í Innlendismálaráðið, sum soleiðis hevur ábyrgdina av samferðslu við ferjum, tyrluflúgving innanoyggja, bygdaleiðum og farmaleiðum.</s>
              </p>
              <p>
                <s xml:id="e3wgsr3geh">Í heyst kemur nýggja flaggskip føroyinga, sum verður smíðað í Spania, til landið.</s>
                <s xml:id="fmhn5nldam">Hetta fer av álvara at bøta um ferðsluviðurskiftini millum Suðuroynna og meginøkið.</s>
              </p>
              <p>
                <s xml:id="tckx4yxgtj">Innlendismálaráðið fer heilt skjótt at hava fundir við Strandferðsluna um, hvussu ein dagførd og betri tænasta fæst í lag, bæði viðvíkjandi títtleika í ferjusambandi, tyrluflúgving <pb n="33" /> til smáoyggjarnar og eina dagførda skipan fyri bygdaleiðir.</s>
                <s xml:id="oexx3ppmbt">Málið viðvíkjandi eini broyting á farmaleiðum verður samstundis tikið upp til viðgerðar.</s>
              </p>
            </div>
            <div>
              <head rend="bold">Útoyggjamál og økismenning</head>
              <p>
                <s xml:id="sn25wkkfcw">Heldur tann fráflyting, ið hevur verið úr útoyggjunum seinastu árini, fram, verður ikki leingi, til vit mugu staðfesta, at ljósið er sloknað undir hvørji lon í útoyggj.</s>
                <s xml:id="y3odkqgbyl">Landsstýrið arbeiðir fyri, at hetta ikki verður, og hevur ta áskoðan, at trivnaður í útoyggjunum er fyrsta fyritreytin fyri, at fólk framhaldandi vilja búleikast har.</s>
              </p>
              <p>
                <s xml:id="iqv5erwoyr">Landsstýrismaðurin hevur tí í summar verið í útoyggjunum og kunnað seg um viðurskiftini har.</s>
                <s xml:id="c3tosdui3t">Sjónarmiðini hjá teimum, ið búleikast á útoyggjunum, um hvat skal gerast, eru ymisk.</s>
                <s xml:id="wql44efhbv">Øll tykjast tó samd um, at tey mest grundleggjandi viðurskiftini, t.d. ferðasamband, at flyta tungan farm o.a., eru ikki nøktandi.</s>
                <s xml:id="nvaaqvytmi">Landsstýrið fer saman við útoyggjunum at arbeiða við at gera hesi viðurskiftini betri beinanvegin og fer eisini at viðgera framtíðar leiklutin hjá útoyggjunum.</s>
              </p>
              <p>
                <s xml:id="qa36f2l3za">Samgongan leggur dent á at skapa fyritreytir fyri virksemi og trivnaði á øllum plássum í landinum.</s>
                <s xml:id="c62jhco7ia">Ein fyritreyt fyri hesum er, at økini kring landið hava eina ávísa stødd.</s>
                <s xml:id="x6s4rfrdfc">Málið er, at tey einstøku økini skulu metast sum spegilsmyndir av samfelagnum við teimum fyritreytum, sum nútíðarsamfelagið bjóðar sínum borgarum m.a. á vinnuliga, mentanarliga, almanna- og heilsuøkinum og á útbúgvingarøkinum.</s>
                <s xml:id="uqthlzuoky">Í sambandi við at alsamt størri partur av landinum verður knýttur saman við føstum sambandi verður í fyrstu atløgu neyðugt at hyggja at teimum pørtum í landinum, ið eru ikki við í hesi tilgongd.</s>
                <s xml:id="nlkycllosw">Sjøtul er settur á hetta arbeiðið.</s>
              </p>
            </div>
            <div>
              <head rend="bold">Kommunumál</head>
              <p>
                <s>Í samráði við kommunurnar verða íløgukarmarnir hjá kommununum tiknir av. Innlendismálaráðið er saman við Fíggjarmálaráðnum og kommunufeløgunum farið undir at evna til eina fíggjarskipan fyri kommunurnar.</s>
              </p>
              <p>
                <s>Landsstýrið ætlar framhaldandi at nýta verandi leist, tá ið øki verða løgd til kommunurnar at umsita.</s>
                <s>Sum avtalað í samgonguskjalinum, skal kommunala sjálvsræðið og ábyrgdin styrkjast.</s>
                <s>Í neyvum samstarvi við kommunurnar verður hildið á at fremja eitt greiðari uppgávu- og ábyrgdarbýti millum land og kommunur.</s>
              </p>
              <p>
                <s>Samráðingar verða tiknar upp við kommunurnar um, hvørji øki skulu leggjast út til kommunurnar í hesum valskeiðinum.</s>
                <s>Spurningurin um eina javningarskipan millum kommunurnar skal somuleiðis viðgerast, umframt at ásetast skal, hvussu javnað skal verða millum lands- og kommunuskatt, tá ið øki verða løgd frá landinum til kommunurnar at umsita.</s>
              </p>
            </div>
            <div>
              <head rend="bold">Umhvørvismál</head>
              <p>
                <s>Samgongan er samd um, at umráðandi er at verja og varðveita umhvørvið, ikki bara fyri okkara egnu skyld, men eisini tí at tað skylda vit okkara eftirkomarum og umheiminum.</s>
                <s>Umhvørvisspurningar verða alsamt meira alheimligir, og setur hetta alsamt størri krøv til okkum, m.a. tí vit alla tíðina mugu fylgja við altjóða tilgongdini á økinum.</s>
                <s>Stavnhaldið má vera, at vit seta okkum sum mál at nýta altjóða krøv á umhvørvisøkinum.</s>
                <s>Eisini mugu vit tryggja okkara áhugamál á økjum, har altjóða sáttmálar verða gjørdir, og gera okkum greitt, at slíkir sáttmálar áleggja okkum skyldur, ið skulu fylgjast her á landi.</s>
              </p>
              <pb n="34" />
              <p>
                <s>Eitt dømi um sáttmála, ið áleggur okkum skyldur, og sum vit ikki vóru við at fyrireika, er Kyoto sáttmálin um at skerja veðurlagsgass.</s>
                <s>Spurningurin hvørt ásetingin í sáttmálanum, um at Danmark skal skerja sítt útlát 8%, eisini er galdandi fyri Føroyar, er enn ikki avgreiddur.</s>
                <s>Innlendismálaráðið fer at seta seg í samband við danska umhvørvismálaráðið, soleiðis at hesin spurningur kann verða avgreiddur í heyst.</s>
                <s>Hvat ið so til úrslitið av hesum verður, ætlar landsstýrið at gera eina miðvísa ætlan fyri at minka um luftdálkingina.</s>
              </p>
            </div>
            <div>
              <head rend="bold">Havumhvørvið</head>
              <p>
                <s>Síðan málsøkið havumhvørvismál varð yvirtikið 1. mai í fjør, hevur verið arbeitt við at smíða eina nýggja havumhvørvislóg, ið hevur sum endamál at fyribyrgja og avmarka dálking og aðra ávirkan á okkara havumhvørvi.</s>
                <s>Lógin skal fremja altjóða reglur í havumhvørvisvernd og skal vera galdandi fyri føroysk skip, bátar, havstøðir og flogfør, sum skulu lúka reglurnar í føroyskum eins og í altjóða sjógvi.</s>
                <s>Lógin skal eisini galda fyri útlendsk skip, bátar, havstøðir og flogfør, soleiðis sum hetta samsvarar við altjóða rætt.</s>
              </p>
              <p>
                <s>Lógin ásetur reglur, sum banna og avmarka at tøma olju og oljudálkað vatn, tangaskolivatn, kloakkvatn, burturkast o.t. á sjógv.</s>
                <s>Við heimild í nýggju lógini er ætlanin í kunngerðum at áseta neyvari reglur um at beina burtur olju og burturkast frá skipum.</s>
                <s>Tá ið reglurnar eru komnar í gildi, verður ikki loyvt at tøma hvørki olju ella burturkast á sjógv innan fyri sjóumveldið - tað er 12 fjórðingar - og strangar reglur vera at tøma uttan fyri sjóumveldið.</s>
                <s>Lógin ásetur eisini reglur um uppgávu- og ábyrgdarbýtið millum land og kommunur fyri tilbúgving fyri dálking á sjógvi, við strendur og í havið.</s>
                <s>Ætlanin er, at kommunurnar skulu hava ábyrgd av tilbúgvingini í skipa- og bátahavnum, og landið skal átaka sær tær størru tilbúgvingaruppgávurnar.</s>
              </p>
            </div>
            <div>
              <head rend="bold">Agenda 21 ætlanin</head>
              <p>
                <s>Agenda 21 ætlanin byggir á hugtakið burðardygg menning, sum ber í sær, at náttúrunnar virði verða umsitin soleiðis, at komandi ættarlið eisini kunnu fáa ágóðan av teimum.</s>
                <s>Í agenda 21 skjalinum verður heitt á stjórnir um at gera ætlanir fyri burðardygga menning í 21. øld.</s>
                <s>Hetta merkir, at lond m.a. skulu gera tjóðarætlan fyri, hvussu tey hvørt sær vilja minka dálkingina, forða veðurlagsbroytingum, verja ozonlagið og minka tilfeingisnýtsluna.</s>
                <s>Sjálvt um fleiri verkætlanir eru framdar, sum av røttum kunnu verða flokkaðar undir agenda 21 hugtakið, hevur gingið striltið at seta agenda 21 ætlanina í gildi í Føroyum.</s>
                <s>Landsstýrið arbeiðir nú við nýggjum leisti, hvussu agenda 21 ætlanin kann fremjast og hevur í hesum sambandi játtað Føroya Kommunufelag pening til eina verkaætlan, ið fyribils gongur fram til 31. desember 2005.</s>
                <s>Skal ætlanin eydnast, er neyðugt, at hvør einstakur kennir seg at eiga lut í verkætlanini.</s>
                <s>Hetta gerst best við at leggja verkætlanina so nær at borgarunum sum gjørligt.</s>
                <s>Ein týdningarmikil fyritreyt fyri verkætlanini er, at kommunurnar taka undir við henni.</s>
              </p>
            </div>
            <div>
              <head rend="bold">Viðarvøkstur og frílendisrøkt</head>
              <p>
                <s>Tørvur er á nýggjari lóg um viðarlundir og frílendisrøkt.</s>
                <s>Galdandi lóg frá 1952 er ótíðarhóskandi og ikki í samsvari við nýggju stýrisskipanarlógina, av tí at bæði eftirlits- og umsitingarvaldið er latið upp í hendurnar á einari skógfriðingarnevnd.</s>
                <s>Ætlanin er, at ein nýggj lóg skal dagføra lógargrundarlagið undir almennu fyrisitingini við viðarlundum umframt at dagføra gildisøkið hjá lógini við virksemið, sum Skógrøkt Landsins røkir viðvíkjandi viðarvøkstri, frílendisrøkt, gransking, kunning o.t.</s>
              </p>
            </div>
            <pb n="35" />
            <div>
              <head rend="bold">Landsfólkayvirlitið</head>
              <p>
                <s>Endamálið við landsfólkayvirlitinum er at skráseta ávísar upplýsingar um borgarar, sum eru ella hava verið í landinum.</s>
                <s>Løgtingslógin frá 1982 er ótíðarhóskandi, m.a. tí at landsfólkayvirlitið kann bara halda seg til og skráseta upplýsingar, ið borgarar lata stovninum.</s>
                <s>Av tí at tað meira enn so ber á, at fólk boða ikki frá, tá ið tey flyta av landinum, er skipanin ófullfíggjað.</s>
                <s>Skipanin er heldur ikki dagførd tøkniliga, síðan hon varð sett á stovn.</s>
                <s>Arbeiðið at endurskoða alla skipanina verður sett í verk í heyst.</s>
              </p>
            </div>
            <div>
              <head rend="bold">Kommunuvallógin og løgtingsvallógin</head>
              <p>
                <s>Ætlanin er at dagføra løgtingslógirnar um val til kommunurnar og løgtingið.</s>
                <s>Í kommunuvallógini er ætlanin at fremja smáar broytingar, soleiðis at tað kann verða skipað fyri vali í kommunum, sum verða samanlagdar.</s>
                <s>Ætlanin er harafturímóti bæði at dagføra og endurskoða løgtingsvallógina.</s>
                <s>Broytingarnar í komunuvallógini verða lagdar fyri løgtingið nú, men arbeiðið at endurskoða og dagføra løgtingsvallógina byrjar ikki fyrr enn móti vári í 2005.</s>
              </p>
            </div>
            <div>
              <head rend="bold">Rættartrygdin</head>
              <p>
                <s>Samgongan er samd um, at rættartrygdin skal styrkjast.</s>
                <s>Í hesum sambandi er landsstýrið m.a. farið undir eina miðvísa tilgongd at menna lógarsmíð.</s>
                <s>Ein annar liður at styrkja rættartrygdina er at gera umsitingina meira opna.</s>
                <s>Eisini verða lógirnar um innlit í fyrisitingina og fyrisitingarlógin endurskoðaðar.</s>
              </p>
            </div>
            <div>
              <head rend="bold">Tinglýsingin</head>
              <p>
                <s>Málsøkið tinglýsing er føroyskt, men verður, sambært avtalu við ríkismyndugleikarnar, umsitið av Føroya Rætti, ið somuleiðis fær inntøkurnar av tinglýsingini.</s>
                <s>Tinglýsingarskráin er partur av donsku tinglýsingarskránni og er í Danmark.</s>
                <s>Samgongan er samd um, at tinglýsingarskráin skal takast heim úr Danmark, og at málið skal verða loyst, soleiðis at skipanin verður í samsvari við ásetingarnar í løgtingslógini um tinglýsing.</s>
                <s>Ætlanin er at byrja hetta arbeiðið í heyst, og væntandi verður tað búgvið at seta í verk í 2006.</s>
              </p>
            </div>
          </div>
        </div>
        <pb n="36" />
        <pb n="37" />
        <div type="chapter">
          <head>Partur III</head>
          <div>
            <head rend="bold">Løglisti</head>
            <div>
              <head rend="bold italic">Løgmansskrivstovan</head>
              <div>
                <head rend="bold">Mál, ið ætlanin er at leggja fram í hesi tingsetu:</head>
                <list rend="bullet">
                  <item>
                    <head rend="bold">Ríkislógartilmæli um at seta lógina um altjóða revsirættardómstólin fyri krígsbrotsverk í gildi í Føroyum</head>
                    <p>
                      <s>Endamálið við hesum ríkislógartilmæli er, at danska lógin, ið fremur altjóðasáttmálan um revsirættardómstólin fyri krígsbrotsverk, fær gildi í Føroyum.</s>
                    </p>
                  </item>
                  <item>
                    <head rend="bold">Uppskot til lóg um altjóða sáttmálagerð Føroya o.a.</head>
                    <p>
                      <s>Endamálið við hesi lóg er, at føroyskir myndugleikar fáa rúmari heimildir enn nú at samskifta og gera sáttmálar við onnur lond.</s>
                      <s>Meginreglan er, at hesar heimildir verða á økjum, ið eru yvirtikin sum føroysk sermál.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um grundlógarnevnd</head>
                    <p>
                      <s>Endamálið við hesi broytingarlóg er at útseta freistina fyri at lata landsstýrinum álit og uppskot til lóg um stjórnarskipan.</s>
                    </p>
                  </item>
                  <item>
                    <head rend="bold">Uppskot til lóg um yvirtøku Føroya viðvíkjandi málum og málsøkjum</head>
                    <p>
                      <s>Endamálið við hesi lóg er fáa til vega nýtt lógargrundarlag fyri yvirtøkum, soleiðis at øll málsøki, ið føroyskir og danskir myndugleikar eru samdir um viðvíkja ikki sjálvum ríkisfullveldinum, kunnu koma undir føroyskt ræði.</s>
                    </p>
                  </item>
                  <item>
                    <head rend="bold">Uppskot til løgtingslóg um menningarhjálp</head>
                    <p>
                      <s>Endamálið við hesi lóg er at áseta reglur um veiting av menningarhjálp</s>
                    </p>
                  </item>
                  <item>
                    <head rend="bold">Frágreiðing til aðalorðaskiftis um uttanríkismál</head>
                  </item>
                </list>
              </div>
            </div>
            <div>
              <head rend="bold italic">Fíggjarmálaráðið</head>
              <div>
                <head rend="bold">Mál, ið ætlanin er at leggja fram í hesi tingsetu:</head>
                <list rend="bullet">
                  <item>
                    <head rend="bold">Uppskot til løgtingslóg um at broyta løgtingslóg um at áseta skatt </head>
                    <p>
                      <s>Endamálið við hesi broytingarlóg er at broyta ásetingarlógina soleiðis, at skattaskipanin verður broytt og fremur vøkstur í arbeiði og búskapi.</s>
                    </p>
                  </item>

                  <item>
                    <head rend="bold">Uppskot til løgtingslóg um at broyta løgtingslóg um at skatta kapitalvinning (Kapitalvinningsskattalógin)</head>
                    <p>
                      <s>Endamálið við hesi broytingarlóg er at endurskoða og dagføra lógina.</s>
                    </p>
                  </item>

                  <item>
                    <head rend="bold">Uppskot til løgtingslóg um at broyta løgtingslóg um meirvirðisgjald og løgtingslóg um framleiðslu og innflutning</head>
                    <p>
                      <s>Endamálið við hesi broytingarlóg er at gera avgjaldslógirnar einfaldari og meira tíðarhóskandi.</s>
                      <s>Landsstýrið fer í heyst at gera av hvørjar broytingarnar í meirvirðisgjaldslógini og hinum avgjaldslógunum verða.</s>
                    </p>
                  </item>
                  <pb n="38" />
                  <item>
                    <head rend="bold">Uppskot til løgtingslóg um tonsaskatt</head>
                    <p>
                      <s>Endamálið við hesi lóg er at loyva reiðaravirkjum, ið reka fólkaflutning ella góðsflutning, at gera skattskyldugu inntøkuna upp eftir tonsatali.</s>
                    </p>
                  </item>
                  <item>
                    <head rend="bold">Uppskot til løgtingslóg um skuldarumskipan</head>
                    <p>
                      <s>Endamálið við hesi lóg er at umskipa ella eftirgeva ávísa skuld, ið likamligir persónar hava til landskassan.</s>
                    </p>
                  </item>
                  <item>
                    <head rend="bold">Uppskot til løgtingslóg at krevja inn almenna skuld</head>
                    <p>
                      <s>Endamálið við hesi lóg er at dagføra innkrevjingina hjá Toll- og Skattstovu Føroya í sambandi við útpanting, so at ásetingarnar verða tengdar at rættargangslógini og framferðarháttinum hjá Fútarættinum.</s>
                    </p>
                  </item>
                  <item>
                    <head rend="bold">Uppskot til løgtingslóg um eftirløn hjá ávísum fólkaskúlalærarum</head>
                    <p>
                      <s>Endamálið við hesi lóg er at dagføra eftirlønina hjá ávísum fólkaskúlalærarum.</s>
                    </p>
                  </item>
                  <item>
                    <head rend="bold">Uppskot til løgtingslóg/samtyktar um at einskilja Føroya Banka</head>
                    <p>
                      <s>Uppskotið verður lagt fyri løgtingið samsvarandi leiðreglunum fyri einskiljingum, og samsvarandi fer landsstýrismaðurin at geva Fíggingargrunninum loyvi at fara undir at fyrireika stigvíst at selja partabrøv síni í Føroya Banka.</s>
                    </p>
                  </item>
                  <item>
                    <head rend="bold">Ríkislógartilmæli um at seta lov om finansiel virksomhed í gildi í Føroyum</head>
                    <p>
                      <s>Lógaruppskotið/ríkislógartilmælið hevur til endamáls at seta lov om finansiel virksomhed í gildi í Føroyum.</s>
                      <s>Lógin er ein tvørgangandi lóg fyri fíggjarøkið og kemur í staðin fyri ávikavist; <hi rend="italic">lov om banker og sparekasser; lov om fondsmæglerselskaber; lov om investeringsforeninger; og lov om sparevirksomhed</hi>.</s>
                      <s>Harafturat hevur lógin ásetingar um udstededere af elektroniske penge.</s>
                      <s>Umframt at dagføra lógarverkið á økinum, fer lógin at gera lógarverkið einfaldari.</s>
                    </p>
                  </item>
                  <item>
                    <head rend="bold">Uppskot til løgtingslóg um at skráseta útflutning</head>
                    <p>
                      <s>Endamálið við hesi lóg er at skráseta allan útflutning.</s>
                    </p>
                  </item>
                </list>
              </div>
            </div>
            <div>
              <head rend="bold italic">Fiskimálaráðið</head>
              <div>
                <head rend="bold">Mál, ið ætlanin er at leggja fram í hesi tingsetu:</head>
                <list rend="bullet">
                  <item>
                    <head rend="bold">Uppskot til løgtingslóg um at broyta løgtingslóg um vinnuligan fiskiskap</head>
                    <p>
                      <s>Endamálið við hesi broytingarlóg er at leggja fyri løgtingið uppskot um fiskidagar fyri fiskiárið 2004/05 umframt at lógin verður gjøgnumgingin tøkniliga.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um stuðul til flutning av fiski</head>
                    <p>
                      <s>Endamálið við hesi broytingarlóg er at endurskoða og dagføra lógina.</s>
                    </p>
                  </item>
                  <item>
                    <head rend="bold">Uppskot til løgtingslóg um fiskivinnugransking</head>
                    <p>
                      <s>Endamálið við hesi lóg er at samskipa allar játtanir til gransking og menning í fiskivinnuni.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um stuðul til telefonútreiðslur hjá langfarasjómonnum</head>
                    <p>
                      <s>Endamálið við hesi broytingarlóg er at endurskoða og dagføra lógina.</s>
                    </p>
                  </item>
                  <item>
                    <head rend="bold">Uppskot til løgtingslóg um at taka av løgtingslóg um umlegging av lánum o.a. hjá fjarfiskiflotanum</head>
                    <p>
                      <s>Endamálið er at taka av lógina, tí øll lánini í fjarfiskiflotanum eru umløgd.</s>
                    </p>
                  </item>
                  <pb n="39" />
                  <item>
                    <head rend="bold">Uppskot til løgtingslóg um at broyta løgtingslóg um avtøku av ymsum løgtingslógum (Fiskivinnumál)</head>
                    <p>
                      <s>Endamálið við hesi broytingarlóg er at geva heimild, at lán fellur ikki til gjaldingar, um tryggingarupphæddin verður brúkt at keypa nýtt skip.</s>
                    </p>
                  </item>
                  <item>
                    <head rend="bold">Uppskot til løgtingslóg um at taka av løgtingslóg um inn- og útflutning av fiski og fiskaúrdráttum</head>
                    <p>
                      <s>Endamálið er at taka av lógina, sum verður hildin at vera ótíðarhóskandi.</s>
                      <s>Onnur lóggáva er komin í staðin fyri.</s>
                    </p>
                  </item>
                </list>
              </div>
            </div>
            <div>
              <head rend="bold italic">Vinnumálaráðið</head>
              <div>
                <head rend="bold">Mál, ið ætlanin er at leggja fram í hesi tingsetu:</head>
                <list rend="bullet">
                  <item>
                    <head rend="bold">Uppskot til løgtingslóg um kapping</head>
                    <p>
                      <s>Endamálið við hesi lóg er at dagføra og tillaga galdandi kappingarlóg til altjóða reglur.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um arbeiðsloysistrygging og arbeiðsávísing</head>
                    <p>
                      <s>Endamálið við hesi broytingarlóg er at áseta, hvussu arbeiðsloysistryggingin skal skipast til landsfyrisitingina og játtanar- og eftirlitsmyndugleikum.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um frítíð við løn</head>
                    <p>
                      <s>Endamálið við hesi broytingarlóg er at áseta, hvussu frítíðargrunnurin skal skipast til landsfyrisitingina og játtanar- og eftirlitsmyndugleikum.</s>
                    </p>
                  </item>
                  <item>
                    <head rend="bold">Uppskot til løgtingslóg um at gera tunnil millum Øravík og Hov</head>
                    <p>
                      <s>Á løgtingsfíggjarlógini fyri 2004 eru settar av 5 mió kr. at gera tunnil millum Øravík og Hov.</s>
                      <s>Verklagslóg verður løgd fyri løgtingið, so avtalur kunnu gerast, ið binda um fleiri fíggjarár.</s>
                    </p>
                  </item>
                  <item>
                    <head rend="bold">Uppskot til løgtingslóg/ríkislógartilmæli um ársroknskap</head>
                    <p>
                      <s>Lógaruppskotið/ríkislógartilmælið hevur til endamáls at dagføra og tillaga galdandi lóg til altjóða reglur.</s>
                    </p>
                  </item>
                  <item>
                    <head rend="bold">Uppskot til løgtingslóg/ríkislógartilmæli um partafeløg</head>
                    <p>
                      <s>Lógaruppskotið/ríkislógartilmælið hevur til endamáls at dagføra og tillaga galdandi lóg til altjóða reglur.</s>
                    </p>
                  </item>
                </list>
              </div>
            </div>
            <div>
              <head rend="bold italic">Mentamálaráðið</head>
              <div>
                <head rend="bold">Mál, ið ætlanin er at leggja fram í hesi tingsetu:</head>
                <list rend="bullet">
                  <item>
                    <head rend="bold">Uppskot til løgtingslóg um at broyta løgtingslóg um fólkaskúlan</head>
                    <p>
                      <s>Endamálið við hesi broytingarlóg er at tillaga lógina, m.a. at gera broytingar viðvíkjandi skúlastýrisvalunum.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um stuðul til musikkskúlar</head>
                    <p>
                      <s>Endamálið við hesi broytingarlóg er at tillaga lógina, so hon er betri í samsvari við galdandi musikkskúlaskipan.</s>
                    </p>
                  </item>
                  <pb n="40" />
                  <item>
                    <head rend="bold">Uppskot til løgtingslóg um sernámsfrøði</head>
                    <p>
                      <s>Endamálið við hesi lóg er at skipa sernámsfrøðiliga virksemið samsvarandi orðaskiftinum, sum var í løgtinginum um sernámsfrøði.</s>
                    </p>
                  </item>
                  <item>
                    <head rend="bold">Uppskot til løgtingslóg um Bókamiðsølu</head>
                    <p>
                      <s>Endamálið við hesi lóg er at leggja virksemið hjá Bókamiðsøluni í eitt alment partafelag.</s>
                    </p>
                  </item>
                  <item>
                    <head rend="bold">Uppskot til løgtingslóg um skúlabókaútgávu</head>
                    <p>
                      <s>Endamálið við hesi lóg er at dagføra hana, so at skúlabókaútgáva verður í samsvari við ábyrgd landsstýrismansins á økinum.</s>
                    </p>
                  </item>
                  <item>
                    <head rend="bold">Uppskot til løgtingslóg um stuttar framhaldsútbúgvingar á yrkisskúlum</head>
                    <p>
                      <s>Endamálið við hesi lóg er at nøkta førleikatørvin á ymsum økjum í vinnuni og at seta nýggjar útbúgvingar á stovn, tá ið áhugin er nóg stórur fyri teimum.</s>
                      <s>Lógin fevnir um yrkisrættaðar framhaldsútbúgvingar, sum tó eisini í ávísum førum skulu geva atgongd til hægri lestur.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um studentaskúlar o.a.</head>
                    <p>
                      <s>Endmálið við hesi broytingarlóg e at gera ávísar smáar dagføringar í galdandi lóg, t.d. at hava samsvar millum upptøkukrøvini, ið eru ásett í lóg og kunngerð.</s>
                      <s>Eisini verður heimildin at seta lærarar í fast starv flutt til rektaran á einstaka studentaskúlanum.</s>
                    </p>
                  </item>
                  <item>
                    <head rend="bold">Broyting í løgtingslóg um skeið til hægri fyrireikingarpróvtøku o.a.</head>
                    <p>
                      <s>Endamálið við hesi lóg er at gera smáar dagføringar og at flyta heimildina at seta lærarar í fast starv til rektaran á einstaka HF-skeiðnum.</s>
                    </p>
                  </item>
                  <item>
                    <head rend="bold">Uppskot til verklagslóg um at byggja Fiskivinnuskúla í Vestmanna</head>
                    <p>
                      <s>Hølistrupulleikar fiskivinnuskúlans kunnu best verða loystir við nýbygging, og er avgerð tí tikin um at byggja nýggjan skúla til endamálið.</s>
                      <s>Bygningurin er ætlaður til umleið 100 næmingar og hevur vanlig undirvísingar- og arbeiðshøli, starvsstovu, fyrilestrarstovu, serhøli og høli til skeiðsvirksemi.</s>
                    </p>
                  </item>
                  <item>
                    <head rend="bold">Uppskot til løgtingslóg um at friða fornminni í havinum</head>
                    <p>
                      <s>Endmálið við hesi lóg er at fáa til vega heimildir at lúka krøvini í havrættarsáttmálanum hjá ST frá 1982, so at fornlutir, sum eru í havinum kring Føroyar, verða varðveittir.</s>
                      <s>Sambært uppskotinum verða fornminni út á 24 fjórðingar úr grundlinjunum friðað.</s>
                    </p>
                  </item>
                  <item>
                    <head rend="bold">Uppskot til løgtingslóg um stuðul til list og mentanarligt virksemi</head>
                    <p>
                      <s>Endmálið við hesi lóg er at skipa stuðul til list og mentanarligt virksemi við lóg.</s>
                    </p>
                  </item>
                  <item>
                    <head rend="bold">Uppskot løgtingslóg um at broyta løgtingslóg um bygdasøvn</head>
                    <p>
                      <s>Endmálið við hesi broytingarlóg er at skilmarka stuðulin til bygdasøvn betur.</s>
                    </p>
                  </item>
                  <item>
                    <head rend="bold">Frágreiðing til aðalorðaskiftis um stuðulsveitingar á mentanarøkinum</head>
                  </item>
                </list>
              </div>
            </div>
            <div>
              <head rend="bold italic">Almanna- og heilsumálaráðið</head>
              <div>
                <head rend="bold">Mál, ið ætlanin er at leggja fram í hesi tingsetu:</head>
                <list rend="bullet">
                  <item>
                    <head rend="bold">Uppskot til løgtingslóg um doping</head>
                    <p>
                      <s>Endamálið við hesi lóg er at stuðla føroyskum ítróttafeløgum í arbeiði sínum ímóti doping.</s>
                      <s>Hetta verður gjørt við at bannað við lóg at gera, at flyta inn og flyta út, at keypa og selja og at útflýggja ávís sløg av doping.</s>
                    </p>
                  </item>
                  <item>
                    <head rend="bold">Uppskot til løgtingslóg um tiltøk at minka tubbaksnýtsluna (tubbakslógin)</head>
                    <p>
                      <s>Endamálið við hesi lóg er at bøta um fólkaheilsu føroyinga.</s>
                      <s>Uppskotið er í samsvari við tilráðingarnar hjá alheims heilsustovninum WHO um tiltøk at minka tubbaksnýtsluna.</s>
                      <s>Endamálið við lógaruppskotinum er at tálma tubbaksnýtsluna, og soleiðis minka skaðan av tubbaksnýtslu, og at tryggja øllum rættin til eitt roykleyst umhvørvi.</s>
                    </p>
                  </item>
                  <item>
                    <head rend="bold">Uppskot til løgtingslóg um sjúkrahúsverkið</head>
                    <p>
                      <s>Endamálið við hesi lóg er at fáa lógina smidligari og nútíðarhóskandi við atliti at teimum royndum, sum viðkomandi partar hava havt, síðan henda lóg kom í gildi.</s>
                    </p>
                  </item>
                  <item>
                    <head rend="bold">Uppskot til løgtingslóg um barnavernd (barnaverndarlógin)</head>
                    <p>
                      <s>Endamálið við hesi lóg er at verja tey børn í Føroyum, ið liva undir viðurskiftum, sum kunnu skaða heilsu og menning teirra.</s>
                      <s>Hesi børn hava rætt til at fáa hjálp í rættari tíð, soleiðis at tey kunnu fáa ein tryggan uppvøkstur.</s>
                      <s>Lógin skal loysa av galdandi barnaforsorgarlóg.</s>
                    </p>
                  </item>
                  <item>
                    <head rend="bold">Uppskot til løgtingslóg um at granska í mannaílegum</head>
                    <p>
                      <s>Endamálið við hesi lóg er at skapa fyritreytir fyri og stimbra gransking í mannaílegum í Føroyum.</s>
                      <s>Eitt ílegusavn og ein dátugrunnur við vevnaðarskrá, diagnosuskrá og ættarbandsskrá, verða sett á stovn.</s>
                      <s>Eisini hevur lógaruppskotið ásetingar um persónsverju og eftirlit.</s>
                    </p>
                  </item>
                  <item>
                    <head rend="bold">Uppskot til løgtingslóg um at tryggja fyri avleiðingunum av arbeiðsskaða (Arbeiðsskaðatryggingarlógin)</head>
                    <p>
                      <s>Endamálið við hesi lóg er at tryggja arbeiðstakarar, ið eru fyri skaðatilburðum, sum avmarka evnini at arbeiða.</s>
                      <s>Uppskotið hevur verið til hoyringar, og Almanna- og heilsumálaráðið viðger nú hoyringarsvarini, áðrenn uppskotið aftur verður lagt fyri løgtingið.</s>
                    </p>
                  </item>
                  <item>
                    <head rend="bold">Uppskot til løgtingslóg um fyribyrgjandi heilsuskipanir fyri børn og ung</head>
                    <p>
                      <s>Endamálið við hesi lóg er at tryggja børnum og ungum í Føroyum ein heilsugóðan uppvøkstur og vaksnamannalív.</s>
                      <s>Børn og ung skulu hava tilboð um heilsukanningar og heilsuvegleiðingar.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta “anordning om sygeplejersker”</head>
                    <p>
                      <s>Neyðugt er við hesi broytingarlóg at kunna veita løggilding eftir tí føroysku próvtøkuni í sjúkrarøktarfrøði.</s>
                      <s>Broytingin verður løgd fyri løgtingið í august.</s>
                    </p>
                  </item>
                  <item>
                    <head rend="bold">Uppskot til løgtingslóg um sjúkrakassaskipan</head>
                    <p>
                      <s>Endamálið við hesi lóg er at gera sjúkrakassaskipanina meira tíðarhóskandi, so skipanin verður betri og kann veita ta bestu sjúkratryggingina.</s>
                      <s>Sjúkrakassarnir verða eftir ætlan lagdir saman í ein meginsjúkrakassa við tí endamáli at veita borgarunum betri tænastu.</s>
                    </p>
                  </item>
                  <pb n="42" />
                  <item>
                    <head rend="bold">Uppskot løgtingslóg um at broyta løgtingslóg um útreiðslur sjúkrakassanna til heilivág og afturbering landskassans</head>
                    <p>
                      <s>Endamálið við hesi broytingarlóg er at broyta skipanina, so at tey, sum eru ringast fyri fíggjarliga, og sum heilivágur er alneyðugur hjá, rinda minst, samtíðis sum útreiðslurnar til heiligvág minka.</s>
                    </p>
                  </item>
                  <item>
                    <head rend="bold">Uppskot til ríkislógartilmæli at broyta “lov nr. 316 af 17 maj 1995 om sundhedsvæsenet på Færøerne” (rammulógin)</head>
                    <p>
                      <s>Endamálið við hesi broytingarlóg er at víðka heimildirnar í rammulógini á psykiatriøkinum, so at nýggj psykiatrilóg kann setast í gildi.</s>
                      <s>Samráðingar eru við danskar myndugleikar hesum viðvíkjandi.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um almannapensiónir o.a.</head>
                    <p>
                      <s>Endamálið við hesi broytingarlóg er at gera fleiri dagføringar í lógini, m.a. at broyta afturgjaldsreglurnar til persónliga viðbót, og reglurnar um inntøkugrundarlag, so at tær verða greiðari.</s>
                    </p>
                  </item>
                  <item>
                    <head rend="bold">Uppskot til løgtingslóg um umsorganararbeiði fyri pensjónistar</head>
                    <p>
                      <s>Endamálið við hesi lóg er at heimila umsorganararbeiði fyri pensjónistar í serligari stuðulslóg.</s>
                      <s>Sum er, er hetta umsorganararbeiði heimilað í almannapensjónslógini.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um kærunevnd í almannamálum</head>
                    <p>
                      <s>Endamálið við hesi broytingarlóg er at flyta partar av kæruumsitingini frá Almanna- og heilsumálaráðnum til kærunevndina í almannamálum.</s>
                      <s>Arbeiðsøkið hjá kærunevndini verður sostatt víðkað.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um studningslán til ellis- og røktarheim</head>
                    <p>
                      <s>Endamálið við hesi broytingarlóg er at leingja ásetta áramálið fyri, hvussu leingi landsstýrismaðurin hevur heimild at veita kommununum studningslán til ellis- og røktarheim.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta “lov om offentlig forsorg”</head>
                    <p>
                      <s>Arbeitt verður við at gera nýggja forsorgarlóg.</s>
                      <s>Ætlanin er at broyta §17 í forsorgarlógini, sum fevnir um stuðul til familjur við brekaðum børnum, og §18, sum fevnir um endurbúgving, hjálpitól og heilivág.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um dagstovnar og dagrøkt</head>
                    <p>
                      <s>Endamálið við hesi broytingarlóg er at fáa dagstovnalógina smidligari og meira nútíðarhóskandi, serliga við atliti at teimum royndum kommunur og dagstovnar og dagrøktir hava havt, síðani lógin kom í gildi.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um kommunulæknaskipan</head>
                    <p>
                      <s>Endamálið við hesi broytingarlóg er at gera ávísar tøkniligar dagføringar viðvíkjandi ráðnum fyri kommunulæknaskipanina.</s>
                      <s>Eisini skal heimildin at skipa føroysku læknadømini broytast.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um dagpening vegna sjúku o.a.</head>
                    <p>
                      <s>Endamálið við hesi broytingarlóg er millum annað at gera útrokningargrundarlagið fyri sjálvstøðugt vinnurekandi greiðari.</s>
                    </p>
                  </item>
                  <item>
                    <head rend="bold">Uppskot til samtyktar at seta nevnd at arbeiða við javnstøðu</head>
                    <p>
                      <s>Endamálið við hesum uppskoti er at seta nevnd at arbeiða fyri, at fleiri konufólk koma á ting og í kommunustýrini kring landið.</s>
                    </p>
                  </item>
                </list>
              </div>
            </div>
            <div>
              <head rend="bold italic">Innlendismálaráðið</head>
              <div>
                <head rend="bold">Mál, ið ætlanin er at leggja fram í hesi tingsetu:</head>
                <list rend="bullet">
                  <item>
                    <head rend="bold">Uppskot til løgtingslóg um at verja havumhvørvið</head>
                    <p>
                      <s>Endamálið við hesi lóg er at fyribyrgja og tryggja eina tilbúgving fyri ikki at dálka havið.</s>
                      <s>Lógin fremur altjóða reglur á havumhvørvisøkinum og ásetur ábyrgdarbýtið millum land og kommunur á havumhvørvisøkinum.</s>
                    </p>
                  </item>
                  <item>
                    <head rend="bold">Uppskot til løgtingslóg um viðarlundir og frílendisrøkt</head>
                    <p>
                      <s>Endamálið við hesi lóg er at dagføra lógargrundarlagið undir almennu fyrisitingini við viðarlundum og dagførir gildisøkið um viðarvøkstur, frílendisrøkt og gransking.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um val til allar kommunur</head>
                    <p>
                      <s>Endamálið við hesi broytingarlóg er at gera ásetingar fyri kommunuval í kommunum, sum verða samanlagdar.</s>
                    </p>
                  </item>
                  <item>
                    <head rend="bold">Uppskot til løgtingslóg um vápn</head>
                    <p>
                      <s>Endamálið við hesi lóg er, at undir lógina skulu koma fleiri vápn, enn tað eru sambært galdandi lóg.</s>
                      <s>Øll vápn skulu harumframt skrásetast, og ólógligu vápnini, sum eru í landinum, skulu savnast inn.</s>
                    </p>
                  </item>
                  <item>
                    <head rend="bold">Uppskot til løgtingslóg um at broyta løgtingslóg um fólkanøvn</head>
                    <p>
                      <s>Endamálið við hesi lóg er at linka reglurnar at kalla upp í ættini.</s>
                    </p>
                  </item>
                  <item>
                    <head rend="bold">Uppskot til løgtingslóg um fjølmiðlaábyrgd</head>
                    <p>
                      <s>Endamálið við hesi lóg er at áseta nær og hvør, ið hevur ábyrgd av fjølmiðlavirksemi.</s>
                    </p>
                  </item>
                  <item>
                    <head rend="bold">Uppskot til løgtingslóg um broyting í løgtingslóg um val til Føroya Løgting</head>
                    <p>
                      <s>Endamálið við hesi lóg er at endurskoða løgtingsvallógina og at fremja tekniskar broytingar</s>
                    </p>
                  </item>
                  <item>
                    <head rend="bold">Frágreiðing til aðalorðaskiftis um norðurlandamál</head>
                  </item>
                </list>
              </div>
            </div>
          </div>
        </div>
      </div>
    </body>
  </text>
</TEI>