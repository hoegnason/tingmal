<TEI xmlns="http://www.tei-c.org/ns/1.0">
  <fileDesc>
    <titleStmt>
      <title type="main">Løgtingssøga Føroya</title>
    </titleStmt>
    <publicationStmt>
      <publisher>Rani Høgnason Hansen</publisher>
      <idno type="url">https://github.com/hoegnason/tingmal</idno>
      <availability status="free">
        <licence target="http://creativecommons.org/licenses/by/4.0/">
          Creative Commons Attribution 4.0 International (CC BY 4.0)
        </licence>
        <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
        <p>Original content is used here under §9 (public documents).</p>
      </availability>
    </publicationStmt>
    <sourceDesc>
      <bibl>
        <title level="a" type="main">Løgtingssøga Føroya</title>
        <publisher>Føroya Løgting</publisher>
        <author>
          <persName>Jóannes Patursson</persName>
        </author>
        <author>
          <persName>A.W. Brøgger</persName>
        </author>
        <date when="1937">1937</date>
      </bibl>
    </sourceDesc>
  </fileDesc>
  <text>
    <front>
      <space type="vertical" dim="vertical"/>
      <ab rend="center italic">A. W. Brøgger :</ab>
      <space type="vertical" dim="vertical"/>
      <ab rend="bold center">HVUSSU FØROYAR</ab>
      <ab rend="bold center">VÓRU BYGDAR</ab>
      <space type="vertical" dim="vertical"/>
      <ab rend="center">INNGONGD</ab>
      <ab rend="center" style="font-size: 9pt;">TIL</ab>
      <ab rend="center">LØGTINGSSØGU FØROYA</ab>
      <space type="vertical" dim="vertical"/>
      <ab rend="center" style="font-size: 9pt;">FØROYSKAÐ HEVUR</ab>
      <ab rend="center italic">JÓANNES PATURSSON</ab>
      <space type="vertical" dim="vertical"/>
      <ab rend="center">FØROYA LØGTING GAV ÚT Í 1937</ab>
      <ab rend="center" style="font-size: 9pt;">Í VARÐVEITSLU HJÁ</ab>
      <ab rend="center">H. N JACOBSENS BÓKHANDLI, TÓRSHAVN</ab>
      <ab rend="center" style="font-size: 9pt;">PRENTSMIÐJA H. N. JACOBSENS BÓKAHANDILS</ab>
      <space type="vertical" dim="vertical"/>
      <div>
        <pb n="I"/>
        <space type="vertical" dim="vertical"/>
        <ab rend="center italic">Jóannes Patursson</ab>
        <ab rend="center italic">tilegnes</ab>
        <ab rend="center italic">denne bok i takknemlighet.</ab>
        <space type="vertical" dim="vertical"/>
      </div>
      <div>
        <pb n="II"/>
        <space type="vertical" dim="vertical"/>
        <head>Forord</head>
        <p>
          <seg><hi rend="bold">M</hi>ANUSKRIPTET til dette arbeide blev avsluttet <lb/> og innsendt i juni 1935.</seg>
          <seg>På grunn av forskjellige <lb/> omstendigheter fremkommer det først nu i trykken.</seg>
          <lb/>
          <seg>Litteraturlisten stanser derfor ved 1935.</seg>
          <seg>Jeg nytter <lb/> leiligheten til å takke Lagtinget og Lagtingets historiekomité <lb/> for det ærefulle og interessante hverv det ga mig.</seg>
        </p>
        <ab style="font-size: 9pt;">Oslo i juni 1937.</ab>
        <space type="vertical" dim="vertical"/>
        <ab rend="italic">A. W. Brøgger</ab>
        <space type="vertical" dim="vertical"/>
      </div>
      <div>
        <pb n="III"/>
        <space type="vertical" dim="vertical"/>
        <p style="font-size: 9pt;">
          <s xml:id="f673mkaitf">Dr. Chr. Matras, ið hevur kannað eftir umsetingini og Richard <lb/> Long, kennara, ið hevur umfarið rættlesturin, veiti eg mína bestu tøkk.</s>
        </p>
        <ab style="font-size: 9pt;">Jóannes Patursson.</ab>
        <space type="vertical" dim="vertical"/>
      </div>
      <div>
        <pb n="IV"/>
        <head>Formæli</head>
        <p>
          <!-- TODO: Note Føroyingar spelled wrong! -->
          <s xml:id="h2bpnj2lzo">Føroya fornsøga er í royndini gjølla kannað, ið hvussu er mátað við teim bókmentum, sum longu í 17. øld fóru at vera í boði, og sum føroyingar sjálvir mest hava lagt til.</s>
          <s xml:id="vgsxdt7eq3">Søguhugurin á fornminnum oyggjanna tók nógv at mennast í 18. øld, og hann bar sjónskan ávøkstur í fornfrøðisligum starvi.</s>
        </p>
        <p>
          <s xml:id="ypcqqzbjtr">Vitiligt varð tað tann merkiliga nøgd av føroyskum søgum og kvæðum, sum menn fyrst fóru at ansa eftir.</s>
          <s xml:id="rrrpjfn7vy">Longu í 16. øld var kunnleikin um hesi kvæði komin millum manna; Ole Worm veit um fleiri føroysk kvæði.</s>
          <s xml:id="wibi6hl5rz">Men tað var ikki fyrr enn í 18. øld, at farið varð at skriva tey upp.</s>
          <s xml:id="nzdvrbz5fy">Tann fyrsti var Jens Christian Svabo, tann hendinga sellin, sum sat í Keypmannahavn og ætlaði nógv til um Føroyar og í unglinga fúsi sínum vildi væla um bæði landbúnaðin og aðrar vinnuvegir har norðuri.</s>
          <s xml:id="mqnukjw45b">Leingi baldist hann við at fáa ætlanir sínar í lag, og endiliga í 1781 eydnaðist honum at gera ta stórtøku ferðina til móðurland sítt og at avrika ta viðfevndu frágreiðing, sum nú er til hølis á «statsarkivet» í Keypmannahavn.</s>
          <s xml:id="mxtsejwd34">Tað er eitt á allan hátt merkiligt og týdningarmikið verk, sum gevur grein á starvið og vinnulívið í Føroyum á hansara døgum.</s>
          <s xml:id="rqydvyz2u3">Eitt úrdrag av hesum verki <pb n="X"/> er útgivið av M. A. Jacobsen í 1924.</s>
          <s xml:id="hlcn7glmbk">Á hesari ferð hevur hann eisini skrivað upp kvæði í trimum bindum.</s>
        </p>
        <p>
          <s xml:id="kw3p67fy4v">Vegna tann góða hug yvirhøvur at fornmenjum seinast í 18. øld byrjar úr Keypmannahavn eisini tað fyrsta skilagóða savningarstarv í Føroyum.</s>
          <s xml:id="kr36pztgun">«Commissionen for Oldsager» fær frá H. C. Lyngbye og Vargas Bedemar tey fyrstu tíðindir um forngripir í Føroyum.</s>
          <s xml:id="fmjgu4z2ma">Í fyrstu frágreiðing Lyngbye's sæst, at menn fegin vilja, at farið skal verða undir at granska fornleivdirnar í Føroyum.</s>
          <s xml:id="jkluwzlzpx">Hentze próstur biður Lyngbye um, tá ið hann ferðast um landið, at siga sær frá forngripum og tílíkum lutum, sum hann verður varur við á ferðini.</s>
          <s xml:id="oaymo7sdfy">Men skjótt royndist tað, at tá ið vit taka undan dómkirkjuna í Kirkjubø, vóru ikki nógvar fornleivdir at skriva um í Føroyum.</s>
          <s xml:id="e4vflkjn6f">Harafturímóti kom undan kavi tann ørgrynna av kvæðum og søgnum, sum vóru høvd á lofti í oyggjunum, og sum teir, ið leitaðu, nú fóru í holt við.</s>
          <s xml:id="di5kdkqmrs">Lyngbye var tann fyrsti, sum setti nakað av hesum tilfari upp á prent, kvæðini um Sjúrð Fávnisbana í 1822.</s>
          <s xml:id="ow3fvbiwup">Í hesum starvi, sum nú byrjaði, og sum varð viðhavt øldina alla til enda, vóru tað tveir menn, sum fram um nakrar aðrar løgdu sær eina nær, og sum vit eiga mest at takka, J. H. Schrøter og V. U. Hammershaimb.</s>
          <s xml:id="l3qetixkzq">Við hesum teirra savningarstarvi og útgávustarvi laðaðu teir grundina undir nútíðar tjóðskapartrygging í Føroyum, og Hammershaimb er herumframt tann, sum skapað hevur ta nú nýttu føroysku rættskriving.</s>
        </p>
        <p>
          <s xml:id="scwyczeeqr">Johan Hendrik Schrøter var Føroyingur, føddur í Tórshavn í 1771, og sóknarprestur í Suðuroy 1804–26, deyður í Tórshavn 1851.</s>
          <s xml:id="jrjr7dsvgz">Gagnið mesta avrikaði hann, tá ið hann savnaði tað nógva tilfarið av søgnum <pb n="XI"/> og kvæðum.</s>
          <s xml:id="x42d5lbr64">Ikki er tó burtur úr ongum tikin tann atfinning, Gustav Storm á sinni (1884) hevur at atburðum Schrøters, at lesnaður hevur ávirkað hugarensl hansara, so hann beinanvegin hevur skoytt upp í tær sagnirnar, hann hevur skrivað upp: Hetta tilfar má tessvegna nýtast varliga.</s>
        </p>
        <p>
          <s xml:id="b22lz7j5vx">Atburðarlag V. U. Hammershaimbs eigur tað mikla megnið, sum gjørt hevur hann til ein av Føroya dugnaligastu byggingarmeistarum.</s>
          <s xml:id="b63jq224nq">Við ramari rót í føroyskari jørð mentist hann í starvi sínum sum træið í sólini.</s>
          <s xml:id="iidc7r7wzi">Tá ið stríðið um Føroyamálið andspennis tí danska byrjaði í 1845, lutaðist honum ævistarv sítt.</s>
          <s xml:id="ribx44c5pb">28 ára gamal fór hann undir at sóknast eftir og henta saman tað tilfar, sum bera skuldi so fagran ávøkstur, um somu stund sum hann hevði sett sær fyri at nýta úrslitið til eitt frágreiðingaryrki um sjálva siðmenningina í Føroyum.</s>
          <s xml:id="krafimwkyu">Í 1849 gav hann út tey fyrstu upprit av kvæðum, søgnum og orðatøkum, og í 1855 endaði hann tað fyrsta savn av føroyskum kvæðum í tveimum bindum.</s>
          <s xml:id="ouybslndtx">Hetta var eitt reiðiligt bragd, av tí at hann, til tess at koma ávegis, mátti smíða eitt nýtt rættskrivingarlag.</s>
          <s xml:id="vjts4vmxlv">Í hesum starvi valdi hann tað íslendska málið sum fyrimynd, og so statt skapaði Hammershaimb tað føroyska bókmentamálið.</s>
          <s xml:id="keeppill3g">Hann endaði lívsstarv sítt við teimum tveimum bindunum «Færøsk Anthologi» í 1891, við einum orðasavni, sum Jakob Jakobsen hevði gjørt til.</s>
        </p>
        <p>
          <s xml:id="y5bdf5l35s">Tað munagóða úrslit úr hesum savningarstarvi viðvíkjandi føroyskum kvæðum er tað tiltikna handskrivaða verkið: «Føroyja kvæði, Corpus Carminum Faeroensium», sum Svend Grundtvig og Jørgen Bloch hava greitt úr hondum í 16 stórum fjórðingsbrotabindum, sum nú er goymt á tí kongliga bókasavninum í Keypmannahavn, har alt stendur í, sum hagar <pb n="XII"/> til dags var kunnugt av føroyskum kvæðum.</s>
          <s xml:id="yq4tt5qpsj">Kvæði og vísur í hesum verki eru um 234 í tali í 8–900 uppskriftum, samantalt o. u. 70.000 ørindi.</s>
          <s xml:id="o2hlvs5dm6">Í «Arkiv för nordisk Filologi», bind VI, 1890, hevur Axel Olrik skrásett øll hesi kvæði og víst á, hvar tey, sum eru prentað, eru at finna, og harumframt í stuttum greitt frá, hvat tey eru um, ella víst á ta søgn, sum fleiri av teim óprentaðu eru yrkt burturúr.</s>
        </p>
        <p>
          <s xml:id="eubh3s43om">Ta søguligu meting av teim føroysku kvæðum og orðatøkum hevur Jakob Jakobsen havt á hondum, hann, sum er tann triði av teim Føroyingum, sum hava uppbygt tað tjóðskapliga nútíðar mannfelagið í landinum burtur úr starvinum við søgnum og kvæðum.</s>
          <seg>Tey týdningarmestu úrslit kunna um tað lagið ávísast í hesum orðum:</seg>
        </p>
        <p>
          <s xml:id="djhrys4bmw">Nøgdin av teimum føroysku søgnunum eru frá 17. og 18. øld.</s>
          <s xml:id="vi625nkh7n">Summar eru frá 14., 15. og 16. øld.</s>
          <s xml:id="kgqmzv5qm5">Frá 13. øld og enn longur aftur í tíðina er sagnatilfarið pinkulítið, men annars kann verða skotið til, at einstakar sagnir mugu eiga sín uppruna úr einum tíðarskeiði, sum er nær uppi undir landnámstíðini.</s>
          <s xml:id="nsbpwlxuv6">Reiðiliga áhugavert er tað til dømis, at Jakobsen vísir á, at lið um lið við tær sagnir, sum óivað eru tiknar út úr Føroyinga søgu og øðrum íslendskum søgum, summastaðni eru goymdar munnligar frásagnir frá fyrndini til okkara dagar (Sigmundur Brestisson).</s>
          <s xml:id="kf3dg27iqe">Henda ávísing hevur sín týdning, tá ið ætlað skal verða um søgnina um halgumenninar í Suðuroy, sum vit seinni skulu hava á máli.</s>
          <s xml:id="c6by5ridfm">Annars er tað forvitnisligt at ansa eftir, hvussu neyvatryggar mangar av søgnunum fra 14.–16. øld eru goymdar, har tær hava kunnað verið umaftur kannaðar av øðrum heimildum, samber sagnirnar um <pb n="XIII"/> húsfrúnna í Húsavík í Sandoy, og hvussu væl tær bera saman við skjølini.</s>
        </p>
        <p>
          <s xml:id="ten5awees7">Dansurin og kvæðini eru komin til Føroya úr Noregi í 13.–14. øld, og mong av teim norsku yrkisevnum eru komin til Føroya í íslendskum búnaði.</s>
          <s xml:id="jnhcj3fbkj">Tá ið hetta evnið ikki nemur stórvegis við Føroya fornsøgu, skal eg einans vísa á Jakobsens og Thurens týdningarmiklu rannsóknir og úrslit.</s>
          <s xml:id="q2sqn4ju7k">Her er um at røða kvæðini um Sjúrð Fávnisbana, Karlamagnus, Ólav Tryggvason, Ellind bónda á Jaðri (Erling Skjalgsson), o. s. fr. Tó at summi av teim gomlu føroysku kvæðum saman við dansinum kunna ætlast at vera komin til Føroya longu í 13. øld, so er ið hvussu er einki føroyskt kvæði til, sum kann ávísast at røkka longur aftur enn til 14. øld.</s>
          <s xml:id="l6t7mwn4vd">Yvirhøvur er tað ein forvitnislig hending, at 14. øld í Føroyum tykist at hava verið ein reiðilig blómaøld samborin teirri samgonguríkastu tíð Føroya og Noregs ímillum.</s>
          <s xml:id="u4zrztvwzr">Hetta er ein tilburður, sum frægd kann vera í at bera saman við Noregs søgu.</s>
        </p>
        <p>
          <s xml:id="eptvuj4fz4">Tá ið Hammershaimb hevði útgivið antologiina og Jakobsen sagnirnar, var harvið komið at enda eitt langt tíðarskeið í rannsóknunum um Føroya søgu.</s>
          <s xml:id="ih3ko3zmpp">Longu í 1890-árunum fór Jak. Jakobsen undir tær næstu grannskingar, sum var at søkja fróðskap um staðanøvnini, samstundis sum donsk fyritøka tók sær um reiggj í føroyskum fornstarvi.</s>
          <note>
            <p>
              <label>*)</label>
              <s xml:id="hddsrhkp6q">Ógvuliga áhugavert er orðalag Hammershaimbs (1891 síðu 7) at millum staðanøvnini í «Ny Matrikel for Færøerne, København 1875» og tey, sum eru í skrá P. A. Muncks í 1849 er hvørt samsvarandi øðrum, tessvegna at tey upprunaligu nøvn mann undan manni yvirhøvur eru so væl goymd í Føroyum.</s>
            </p>
          </note>
        </p>
        <pb n="XIV"/>
        <p>
          <s xml:id="ywuj2vh5tr">Jak. Jakobsen hevði fingið áriniligt innskot úr tí norska starvi, sum Oluf Rygh hevðist at í 90-árunum til at fáa greiði á uppruna og merking staðanavnanna.</s>
          <s xml:id="ruinkozyi7">Hansara stóra endamál var at kanna til lítar staðanøvnini í Føroyum, og hann gjørdi seg væl út til at fullfíggja hetta verk við, so at taka til, at byrja uttanífrá inneftir.</s>
          <s xml:id="nosnnmjda2">Hann ferðaðist í fleiri ár í Hjaltlandi og Orknoyum, har minnið um hann enn livir dagin í dag, og ávøksturin úr hesum ferðum varð verk hansara um staðanøvnini í Hjaltlandi í 1901 og tann mikla orðmyndarfróða bók um tað gamla hjaltlendska málið, sum ikki varð prentað fyrr enn aftan á deyða hansara.</s>
          <s xml:id="vqdzhwl32m">Tað, hann fekk avrikað viðvíkjandi staðanøvnunum í egna føðilandi sínum, røkk ikki longur enn til nakrar frágreiðingarglottar, ið nema við einstøk nøvn, oyggjanøvn og bygdanøvn og so tey føroysku áarnøvnini (1908).</s>
          <s xml:id="jvwhfi2lke">Sorgarfult er at lesa tað, hann skrivar um ætlan sína í framtíðini: «Eina heildarviðgerð av teim føroysku staðanøvnum vænti eg mær at fáa líkindi til at avrika aðrastaðni.»</s>
          <s xml:id="ldgwezk4b7">Henda stund kom aldri.</s>
          <s xml:id="w7vpnrw2mp">Í 1907 gav hann út tað fyrsta bindið av tí føroysku fornbrævasavninum (diplomatarium) við einum frálíkum evnisyvirliti um føroysk fornminni.</s>
        </p>
        <p>
          <s xml:id="jux7kzk5w7">Staðanavnagrannskingin kom seinri aftur av nýggjum í blóma, tá ið Føroyingurin Chr. Matras í 1932 gav út eitt stórt og týdningarmikið verk um staðanøvnini í Norðuroyum.</s>
        </p>
        <p>
          <s xml:id="ediubgo2l2">Tað danska «Oldskriftsselskab» og «Nationalmuseet» í Keypmannahavn fóru í 1890-árunum undir eina ásetta ætlan um fornleivdagrannskingar í Føroyum, Íslandi og Grønlandi, sum kom í lag í árunum 1894–1905.</s>
          <s xml:id="gwzk3geekf">Daniel Bruun varð kosin fyristøðumaður.</s>
          <s xml:id="e62xovpfl6">Hann var í Føroyum í 1896, 1898 og 1905.</s>
          <s xml:id="qmpchwawnl">Hann <pb n="XV"/> hevði eitt skilagott lag á fyritøkuni.</s>
          <quote>
            <seg>«</seg>
            <s xml:id="pd7jixyyd2">Fyrst vitjaði eg vesturstrendurnar í Noregi til tess at gera meg kunnugan við byggingarsiðirnar har.</s>
            <s xml:id="w22mn27guy">Samstundis vórðu grannskaðar – serstakliga um Stavangurleiðina – fleiri av teimum sokallaðu «bygdaborgum», har fólkið hevur verið hildið at hava krógvað seg í ófriðartíðum.</s>
            <s xml:id="f5durqu3gp">Tílík skjólstøð vóru eisini vanlig í Føroyum, har nógvastaðni varð víst á pláss – natúrligar borgir – har fólkið í Føroyum tók sær tilhald, tá ið sjóræningarnir komu.</s>
            <s xml:id="dyivajiddc">Tað er ikki langt at fara aftur í tíðina, síðan hesi støð vóru í nýtslu.</s>
            <s xml:id="qtloc5szpe">Á hesum øki vóru ofta bygd kaganshús, sethús og gróthjallir.</s>
            <s xml:id="zjbocjasca">Hesi vórðu mátað, og nakrir útgrevstrir í teimum athavdir.</s>
            <s xml:id="rl6dds3ve4">Framvegis vórðu gamlir húsagerðarsiðir kannaðir í Føroyum.</s>
            <s xml:id="mjhpwdiiib">So varð, at har vórðu ikki funnar uttan einstakar toftir frá miðøldini.</s>
            <s xml:id="qqa6flycuh">Men elligamalt húsasmíð bar enn merki sítt í teim roykstovum, kirkjum við opnum takstóli o. s. fr., sum enn stóðu uppi.</s>
            <seg>– <s xml:id="qddy76ngsy">Merkiliga forvitnisligt úrslit gav útgrevsturin í einum av teimum sokallaðu gomlu «Íslendingatoftum», har søgnin er, at Íslendingar hava havt vetrarsetu í miðøld á ferðum sínum til Noregs og aftur haðani.</s></seg>
            <s xml:id="abxvqae3nl">Toftirnar vóru í Borðoynni á Borðoyarvík, og har varð funnin ein væl varðveitt roykstova við grúgvu og roykstovubeinkjum.</s>
            <!-- TODO: review this line! -->
            <s xml:id="ozwespsidn">Fyri seg sjálvan var ein lítil gróthjallur og ein stór neystatoft.</s>
            <seg>»</seg>
          </quote>
          <seg>(W. Mollerup, Nationalmuseets anden afdeling, 1892–1906, København 1908, bls. 167).</seg>
          <s xml:id="bu67fgf5pv">Tíverri er ikki hildið fram við hesum fornleivdarrannsóknum.</s>
        </p>
        <p>
          <s xml:id="twlk2btwyi">Enn er eitt evni, sum ikki áður h4evur verið undirfarið til rannsóknarviðgerðar, – sjálvt Føroyamálið, – tað gamla málið í oyggjunum.</s>
          <s xml:id="yjligrx4su">Grundarstarvið hevur ein Norðmaður Marius Hægstad gjørt, sum í 1917 endaði tað stóra verkið um «Vestnorsk målføre fyre <pb n="XVI"/> 1350» við eini greiniligari viðgerð av tí gamla føroyska málinum grundaða á fornbrøvini.</s>
          <s xml:id="ssu5v6zk42">Úrslitið var av størsta týdningi fyri spurningin um landnámið í Føroyum og tey søguligu sambond við Noreg fram at 15. øld.</s>
          <s xml:id="uuvatzc5pt">Eisini her hava føroyskir grannskarar nú sjálvir laðað grundina, M. A. Jacobsen og Chr. Matras, tá ið teir góvu út Føroysk-Donsku orðabókina í 1927.</s>
        </p>
        <p>
          <s xml:id="l525vg6al2">Sagnir og kvæði, staðanøvn og mál í Føroyum eru so við og við komin undir ídna og ávakstrarsama viðgerð.</s>
          <s xml:id="qj6vc5ehem">Eisini Føroya fornsøga hevur verið nógv viðfingin, men tað er tað eyðkenda hjá henni, at hon er ikki nøkur heild, hvørki á ein ella annan hátt, hon er bundin við einstakar tilburðir.</s>
          <s xml:id="iiead6m4in">Tað er søgan um Sigmund Brestisson og hansara dagar, um árið 1000.</s>
          <s xml:id="eyi3qgvmey">Síðani verður niðamyrkur, og vit vita mestsum einki um landsins søgu.</s>
          <s xml:id="koqvhchgfy">Næsta hendingaskeiðið er Ellindur biskupur um 1300, og so renna aftur øldir til næstu lýsing, kappi sjóræningartíðarinnar Magnus Heinason í 16. øld.</s>
          <s xml:id="emj5ktc7tj">Frá 18. øld fer søgan at vera meira heilskapað til næstu stórhending, Páll Nólsoy um 1800.</s>
          <s xml:id="hmb74trymc">Á henda hátt verður í royndum Føroya søga meir enn nakað annað Løgtingssøga, fastatilfarið í folksins lívi og søgu í góðum og illum, í stórum og smáum.</s>
          <s xml:id="gkzczq6tju">Í hesum sambandi verður at taka til hagreiðingar Føroya søga, á mangan hátt ein áhugaverdur táttur í norrønari søgu.</s>
          <s xml:id="gsy7szgbxe">Lítið hevur verið gjørt við hana.</s>
          <s xml:id="faol74gkea">Tann besta tilløga til hennara higartil er «Forslag og Betænkninger afgivne af den færøske Landbokommission», sum kom út í 1911, har serstakliga C. F. Bærentsen amtmaður hevur greitt frálíkar lutir av hondum.</s>
        </p>
        <p>
          <s xml:id="g5pxbpcwc5">Søgan, tað søguliga tilfarið til Føroya fornsøgu er so statt ikki rúgvismikið.</s>
          <s xml:id="tmki5qfkjg">Yvirhøvur býður søgan <pb n="XVII"/> okkum smávegis fróðskap aftur ímóti frágreiðingum um einstakar menn og ættir staddir í stórtøkum atburðamiklum viðurskiftum.</s>
          <s xml:id="sopouttujk">Ið hvussu er gevur søgan einki tilfar at kalla til landnámssøguna.</s>
          <s xml:id="r7amubuyqz">Tá ið Winther í 1857 kundi fara undir sína stóru og ógvuliga virðismiklu bók um Føroya «oldtidshistorie», sum hann ikki fekk frá hondum fyrr enn í 1875, var tað við teirri hugmynd í eygsjón, sum ræður og ríkir í Føroyum, at «oldtiden» í hesum viðfangi er tað, sum er undan Sverra kongs døgum.</s>
        </p>
        <p>
          <s xml:id="dgcqriyaxj">Tá ið slíkt trot er á søguligum tilfari, og tá ið føroysk siðmenning tykist at vera so eyðkend og frámerkt sum hon er, so er hetta kanska atvoldin til at Føroyar eiga so rúgvismiklar bókmentir viðvíkjandi fólksins lívi og yrki, um vinnulív tess og hátíðir, um rættarskipan tess og siðir.</s>
          <s xml:id="xqdq2ukwnd">Eitt skjótført yvirlit yvir hesi viðurskifti eigur at eiga rúmd her.</s>
        </p>
        <p>
          <s xml:id="uynqj4lju7">Í royndum kunna Føroyar rósa sær av at eiga ta elstu landafrøðiligu frágreiðing, sum yvirhøvur er at finna í Norðurlondum, nevnliga lýsing av landinum, sum hin írski munkurin Dicuil greiddi úr hondum 825.</s>
          <s xml:id="vtzqk5nj42">Henda meir enn 1100 ára gamla frágreiðing er eins tíðindanýggj og beinrakin og nakrar av teim, ið seinri eru afturatkomnar.</s>
          <s xml:id="czedawfr5i">Tó eru tað her tær yngru søguligu frágreiðingar, vit hugsa um.</s>
        </p>
        <p>
          <s xml:id="woyfg2c7di">Fyrsta atløgan er bæði forvitnislig og áhugaverd.</s>
          <s xml:id="tjlb6lqgjm">Tá ið Peder Clausen Friis skrivaði verk sítt «Om nogle Læns og Landes Bygning som ligge under Norriges Krone» — nevnliga Jamtaland, Herjardal, Orknoyar og Føroyar — hevði hann ymiskt tilfar í hondum.</s>
          <s xml:id="toygm5n3uc">Tað mesta var tilgjørd søga og leyst søgutilfar.</s>
          <s xml:id="nr54gfpeoh">Føroyum viðvíkjandi var eitt týdningarmikið undantak.</s>
          <s xml:id="xkfbd4aykd">Hann hevði í 1592 í Stavangri havt ein føroyskan <pb n="XVIII"/> student hjá sær, Jákup Eyðunsson, og saman við honum sum frásagnarmanni hevur hann givið eina frágreiðing um Føroyar, «Noget om Færøers Lejlighed», sum ber til skjals eina hendinga góða landafrøðiliga grein um Føroyaland.</s>
          <s xml:id="s26w32kffi">Hetta er tann fyrsta, vit hava, og hon er í roynd og veru so mikið virðismeiri, sum vit ikki viðvíkjandi øðrum norskum londum eiga nakað tílíkt.</s>
          <s xml:id="pu6to4llw2">Hann sigur frá teirri lítlu urtini børk, sum á norskum er kallað tepperot (lát. tormentilla), sum nýtist til at barka í, um seyðin og kópin, um fuglaveiði og grindadráp.</s>
          <s xml:id="zcj5uaefb3">Íbyggjararnir, sigur hann, eru ofta illa av holdum komnir av sjóræningum, so at summir av teimum ríku bóndum verða at flýggja í fjøllini við konufólkum sínum og børnum og bestu ognum, so teir har við gróti kunna verja seg móti ránsmonnunum.</s>
        </p>
        <p>
          <s xml:id="yumkjvw2te">Ríkt fólk býr í Føroyum, sigur hann framvegis, og teir unglingar, sum haðani koma til Noregs, verða ofta «besynderlige Mænd og Kvinder».</s>
          <s xml:id="uwrwb3z7mp">Og teir eru altíð meiri virdir enn Orknoyingar og Hjaltar.</s>
        </p>
        <p>
          <s xml:id="m7du2vma3m">Peder Clausson hevur hugsað við sær sjálvum, kann vera eisini við at skifta orð við Jákup Eyðunsson, at Føroyar eins og Hjaltland og Orknoyar fyrst hava verið víkingabøli (sjóræningareiður), áðrenn tær vórðu bygdar (Norges Beskrivelse bls. 257).</s>
        </p>
        <p>
          <s xml:id="zub6itfjtl">At enda sigur hann frá einum siði, sum vit ikki nú longur kunna vitnisfesta, men sum er almerkiligur.</s>
          <s xml:id="p2fawv25vc">Sama skipan var í gamlar dagar í Norður-Noregi og í Føroyum, har menn fingust við fuglaveiði, at datt maður oman í ræning, skuldi einhvør av næstu frændum hansara ella bestu vinum ganga ta somu gongu, og kom hesin aftur við lívinum, skuldi hin omandotni fáa kirkjugarð.</s>
          <s xml:id="dj7mqmpzuw">Men hætti eingin sær at fara hesa somu leið, ella fall tann, ið fór, skuldi hvørgin <pb n="XIX"/> teirra fáa kirkjugarð, «fordi at de hafde forvaaget sig, oc deris Gods faldt under Kongen.»</s>
        </p>
        <p>
          <s xml:id="gbp5pq5y7q">Lucas Debes sigur í 1670, soleiðis um hundrað ár aftaná, at á hansara døgum visti eingin longur um hesa lóg í Føroyum.</s>
        </p>
        <p>
          <s xml:id="lvlkpthzy3">At einki skal verða burturúrlagt, skulu vit eisini nevna, at til er ein lítið kend frágreiðing um Føroyar fra 1660-árunum.</s>
          <s xml:id="fc5u2heryw">Ein ungur maður, Thomas Jacobsen Tarnovius, kom til Føroya um 1650 við faðirinum, sum var vorðin prestur í Suðuroy.</s>
          <s xml:id="kzpwr6ewc3">Í 1660 varð hann innskrivaður í Keypmannahavn, og tá ið námstíðin varð úti, fekk hann prestakall á Bornholmi.</s>
        </p>
        <p>
          <s xml:id="ndclmjq7ka">Í takksemi fyri studning tann, hann hevði fingið frá Gabel, sum hevði einaloyvi á Føroyahandlinum, gav hann honum kannið á einum riti, hann í mars 1669 hevði sett saman, og sum æt «Feröers Beskrifvelse udi störste Korthed forfattet af Thomas Tarnovio.»</s>
          <s xml:id="qkjg3jqu2e">Hetta verk hevur ikki verið prentað fyrr enn J. Dahl gav tað út í 1908; avskriftin er til á kongaliga bókasavninum í Keypmannahavn.</s>
          <s xml:id="zkwux6ivzc">Thuren hevur gjørt sær nýtslu burtur úr tí til frágreiðing um føroyska dansin.</s>
        </p>
        <p>
          <s xml:id="mrmcs2hc53">Í hesum árunum er tað, at tann fyrsta stóra landlýsing Føroya verður fullgjørd, og úrslitið varð eitt verk, sum tann dagin í dag hevur almikið virði, og sum í sínari tíð var tað sama roysnisverkið, sum tað hevði verið í dag.</s>
        </p>
        <p>
          <s xml:id="gnvdyvxwza">Lucas Debes varð føddur í 1623 í Stubbekøbing í Danmørk, og í 1651 varð hann hjálparprestur og árið eftir sóknarprestur í Tórshavn.</s>
          <s xml:id="k2czao5h3h">Í 1670 varð hann «landspróstur» í Føroyum.</s>
          <s xml:id="sjwdm23x2y">Hann doyði í Tórshavn í 1675.</s>
          <s xml:id="vhxm5nlg75">Snimma varð Debes kunnugur við Føroyafólksins lív, og hann varð fólkinum ein dugnaligur varðmaður móti fúta og lensharra.</s>
          <s xml:id="yad4fmbpxv">Í 1672 var <pb n="XX"/> hann í Keypmannahavn til at bera fram ákærur um Føroyahandilsins atburð (Landbokom. II, bls. 43 ff.).</s>
          <s xml:id="yrpfv3mkbx">12. mars 1670 endaði hann í Tórshavn ta stóru Føroyabókina, sum í 1673 kom upp á prent og æt «Færoæ et Færoa reserata», við eini frágreiðing um landið, íbyggjarnar o. s. fr., «og nogle Antikviteter som her til dags udi Mørket have været indelukte.»</s>
          <s xml:id="adnyh3m3d3">Tað er eitt evnisríkt verk, og tey mongu úrslit eiga varandi virði.</s>
        </p>
        <p>
          <s xml:id="tizlsyg5m4">Eitt, sum Debes ansaði eftir, skal longu verða nevnt her.</s>
          <s xml:id="ymfx57lgx2">Hann ivast ikki í, at landnámsmenninir, høvdingarnir, tóku tað mesta av landinum í Føroyum til óðals og ognar, «ikke alleneste den Plads, som de boede paa, men endog de andre Steder tillige, saa at deres Tjenere havde beholdt den mindste Part.»</s>
        </p>
        <p>
          <s xml:id="eytl3fwcek">Ikki mong ár aftaná kom Tormods Torfæusar «De rebus gestis Færoensium» í 1695.</s>
          <s xml:id="focs2gsczg">Hetta er lítilsvert aftur ímóti frumriti Debesar.</s>
          <s xml:id="v47vxquru3">Tað hann orðar um sjálvt navnið Føroyar t. d. er lítið at fáa burturúr.</s>
        </p>
        <p>
          <s xml:id="avefc6iz6x">Aftaná verk Lucas Debesar runnu eini hundrað ár, áðrenn eitt nýtt stórt frumrit um Føroyar aftur varð greitt av hondum, áðurnevnda rúgvismikla og evnisríka frágreiðing eftir Føroyingin Jens Christian Svabo (1781–82).</s>
        </p>
        <p>
          <s xml:id="ubnlcktogg">Longur fram í tíðina nýtist okkum ikki at føra tægrina.</s>
        </p>
        <p>
          <s xml:id="ud6x6jsyfg">Jørgen Landts «Forsøg til en Beskrivelse over Færøerne» frá 1800 røkkur ikki upp áraka Debes og Svabo, men hann greiðir frá ymsum, sum athugavert er yvirhøvur.</s>
          <s xml:id="awkhl7l4vf">Eitt sindur margháttliga rínur hetta ummæli á í inngongd hansara: «Da jeg just ikke er nogen stor Elsker af Oldsager, har jeg kuns kortelig berørt, hvad jeg fandt fornødent at anføre om disse Øboers eldgamle Forfatning».</s>
        </p>
        <p>
          <s xml:id="wvxokufhqf">Fáar verunligar royndir hava verið gjørdar til at skriva landnámsins søgu, byggingarsøgu Føroya.</s>
          <s xml:id="g5fozuzzfr">Fleiri hava borið við, men ikki uttan sum lut úr øðrum evnum.</s>
          <s xml:id="uyly4gxnh2">Winther ansaði kanska nøkrum vandamálum landnámssøguni viðvíkjandi, men heldur ikki hjá honum vórðu hesir tættir aðalmálið.</s>
        </p>
        <p>
          <s xml:id="j2tnwincel">Tá ið fornleivdartilfarið frá landnámstíðini, o. u. 800, og fram til Sigmundar dagar saknast so avgjørt, sum roynd er til, tykist tað kanska undarligt at fara í holt við at seta saman landnámssøgu Føroya.</s>
          <s xml:id="gxnoyj2okm">Sum statt er í dag, eiga vit ikki ein leiðisfund, ikki eitt vápn, ikki eitt amboð, onga gersemi ella onnur minni frá landnámstíðini.</s>
          <s xml:id="x36juklwp3">Har afturímóti kunna vit ætla, at fleiri av teim gomlu toftunum í Føroyum eru frá teirri fyrstu byggingartíðini, men grannskan teirra eigur framtíðin.</s>
        </p>
        <p>
          <s xml:id="okyb7bohbe">Í royndini kunna vit við øllum hinum tilfarinum tilsamans koma ógvuliga langt áleiðis til eitt heilskapað yvirlit.</s>
          <s xml:id="jl4jqnymcu">Tær fornleivdarrannsóknir, sum einaferð verða at koma í lag í Føroyum, fara óivað at reinska hetta yvirlitið og henda kann tað, at tær eisini atvolda smávegis broytingar bæði á ein og annan hátt.</s>
          <s xml:id="y6lhbjgm64">At bíða, til hetta tilfar einaferð er komið í ljósmála og so gjølla kannað, sum tað nýtist at verða, um tað skal koma til gagns, er hvørki neyðugt ella eftirynskjandi.</s>
          <s xml:id="qaiiacqngk">Tað besta, í hesi løtu er at gera, er at heinta fram í dagsljósið og taka upp allar spurningar og hagreiða teir, við so nógvum heimildarevnum sum til ber, landnámssøguna sjálva: hvaðan komu landnámsmenninir, hvørjir vóru teir, nær og á hvønn hátt kom tað gamla landnámi (ella landnámini) í lag.</s>
        </p>
        <pb n="XXII"/>
        <p>
          <seg>– <s xml:id="wyolehvb3t">Nøkur orð mega eisini loyvast mær at skoyta uppí um mína egnu tilløgu og viðfáing við hesi vandamál.</s></seg>
          <s xml:id="ah4bcwk3gl">Nøkrum árum her frammanundan fór eg undir at grannska ta norsku búsetingina í Norðurhavinum, alt tað frá Írlandi, Suðuroyggjunum (Hebriderne) og Skotlandi til Orknoya, Hjaltlands, Føroya, Íslands og Grønlands.</s>
          <s xml:id="csfrrqjwfp">Henda merkisfyritøka eigur í royndum tað eginvirði, sum gevur hesi búseting eitt lív fyri seg.</s>
          <s xml:id="m2l7ckzxj6">Men til er eisini ein annar táttur í hesi hending, sum voldi tað, at eg fór undir hetta starv, – og hann røkkur langt.</s>
          <s xml:id="woxiaa2wrc">Fekk eg nakað skil á, hvussu teir gomlu høvdu nomið land á øllum hesum umhvørvum, hvussu atburður teirra var tá, hvussu viðurskiftini yvirhøvur vignaðust, so fór eg eftir øllum líkindum eisini at fáa eitt sindur at vita um, hvussu fólk tóku land í Noregi sjálvum fyrst í fyrndartíðum.</s>
        </p>
        <p>
          <s xml:id="siunotn6yq">Soleiðis bar tað til, at Føroyar komu eisini upp í mítt áhugaumdømi, – eg sá tað á tráðinum millum Orknoyar, Hjaltlands og Íslands, og tá ið eg fekk boð um at skriva inngang til søgu løgtingsins, tók eg stórliga fegin við boðunum.</s>
        </p>
        <p>
          <s xml:id="rm6rhqdg2e">Eg hevði einaferð sjálvur ætlað mær at sigla við seglbáti til allar oyggjarnar.</s>
          <s xml:id="ml7vb6fjtl">Tíverri spurdist ikki nógv burtur úr hesi ætlan.</s>
          <s xml:id="hjpjwtsjr2">Sjey ár herfyri sigldi eg til Hjaltlands og Orknoyar og ætlaði síðan at sigla til Føroya, men altíð kom eitthvørt uppímillum.</s>
          <s xml:id="ftm35tj2f6">Eg haldi, at tann, sum ætlaði at royna til lítar alt tað djúpa grundarlag undir teirri norsku búseting í oyggjunum, honum hevði eydnast at fingið ein feril av hesum tilburði, hevði hann siglt yvir um Norðursjógvin, tað gamla Onglandshav og Íslandshav, á gamlan hátt.</s>
          <s xml:id="xl7l6gulpd">Nú eg havi siglt til Hjaltlands og Orknoyar, tykist mær, at eg í hesum viðfangi eri á <pb n="XXIII"/> beinum.</s>
          <s xml:id="boq3o66w26">Og eg vildi havt sæð Føroyar komið undan kavi frá míni egnu lítlu skútu, ikki til tess at leika víkingur, men til tess at kenna við sjálvum mær nakað av tí sama ili, sum hevur flónað teir, allar teir, sum sigldu millum Noregs og Føroya í forðum.</s>
        </p>
        <p>
          <quote>
            <p>
              <s xml:id="qf6ordel4v">«Nætur tvær og dagar tríggja fyrr enn hann fekk Føroyar at síggja.»</s>
            </p>
          </quote>
        </p>
        <p>
          <s xml:id="dn2pdbfhfr">Eg haldi, at tað er á henda hátt, at søgan eigur at verða grannskað og livað.</s>
        </p>
      </div>
    </front>
    <body>
      <div>
        <pb n="1"/>
        <pb n="2"/>
        <head rend="bold">1<hi rend="underline">STI</hi> TÁTTUR</head>
        <pb n="3"/>
        <div>
          <head rend="bold">FØROYAR FRAMMAN UNDAN LANDNÁMINUM</head>
          <p>
            <s xml:id="z5wjj2eo2l">Ísøldina hava teir norðurlendsku fornmenjarfrøðingar til aðalmark.</s>
            <s xml:id="wzola6qyxg">Framman undan henni er so at siga einki.</s>
            <s xml:id="rmfoei54n6">Aftan á hana byrjar tað mikla landnám, urtir og djór taka land, skógvaksin trø, villini djór, stór og smá, taraskógur og annar sjóvøkstur festir røtur, og seinast kemur menniskjan og leggur alt hetta undir seg.</s>
          </p>
          <p>
            <s xml:id="lqfk2re3tc">Ísøldin hevur verið uppi í verkinum til at gera Føroyar soleiðis vorðnar, sum tær eru í dag.</s>
            <s xml:id="maaunwnt4c">Jarðfrøðingarnir halda, at til var eitt serstakt staðbundið íslendi.</s>
            <s xml:id="loqctqepz2">Skriðjøklarnir gjørdi tað um seg, at Føroya firðir og sund, gjáir og dalar fingu tað lag, sum nú er.</s>
            <s xml:id="jgh53stwvr">Men í einum eru Føroyar undantak, tær eru ikki hækkaðar, síðan ísøldin var.</s>
            <s xml:id="wy23ech5ui">Ongar eru strandarrípurnar, skelsandarlindirnar ella bjargareygu máað av sjónum til sjóndar um, at landið hevur ligið lægri.</s>
          </p>
          <p>
            <s xml:id="cxinw4bdxb">Tað fer at vera beint at siga, at meginluturin av teirri jarðfrøðiligu menningarsøguni aftan á ísøldina, sum er tann sama í Føroyum sum í hinum Norðurlondum, er kend frammanundan, ið hvussu er undan tí norska landnáminum í Føroyum.</s>
            <s xml:id="cyeky2mcpy">Men tó er nógv umráðandi at fáa ásett aðalgongdina í jarðfrøðiliga umskifti landsins, til tess at gjørt kann verða skil á <pb n="4"/> teim líkindum, sum beyðst teim fyrstu íbyggjarunum.</s>
            <s xml:id="sejvucddwl">Tað eru tey natúrligu líkindini, sum ráða fyri teirri menningarsøguligu høvuðsgongdini.</s>
          </p>
        </div>
        <div>
          <head rend="bold">LANDAFRØÐILIGA SØGA FØROYA AFTAN Á ÍSTÍÐINA</head>
          <p>
            <s xml:id="jz7rrzh7ob"><hi rend="bold">V</hi>it hava eitt frálíkt tilfar til at rannsaka Føroya jarðfrøðiligu søgu í tí føroyska mónum.</s>
            <s xml:id="m2ffjcecn4">Hann er ein ógvuliga ásýniligur lutur í tí føroyska landslaginum.</s>
            <s xml:id="vifo3ljf5p">Mógvurin kann vera eins og ein ljósmynd av skógarsøguni og veðurlagssøguni.</s>
            <s xml:id="xatauzcmiu">Í heitum, turrum tíðarskeiðum veksur mógvurin lítið, skógurin tokar seg fram á hann og setir týðilig mark í fláunum, sum tá verða til.</s>
            <s xml:id="socj2w4kax">Í vátligum, avfallsmiklum tíðum veksur mógvurin, og skógurin hopar til útjaðararnar á torvheiðunum.</s>
            <s xml:id="a6pr7piut2">Men ekki er tað eina av vakstrarlíkindunum á sjálvari torvheiðini, men eisini av gróðrinum uttanumvegis, at mógvurin ber eina mynd til skjals, tí at gulið ber fræ av øllum teimum urtum, sum vaksa uttanum.</s>
            <s xml:id="me5qbdwdem">Nútíðar grannskan av mónum hevur gjørt sær nýtslu úr hesum møguligleikum og vunnið sær fram til eitt hegni og ein atburð, ið borið hevur stórfingna úrtøku.</s>
          </p>
          <p>
            <s xml:id="ml2p6pnxiv">Orknoyar, Hjaltland, Føroyar og Ísland eru skógarleysar í dag og hava verið tað í søguligari tíð.</s>
            <s xml:id="vi3gnv5lt3">Hvørki barskógur ella leyvskógur er til har í oyggjunum.</s>
            <s xml:id="jsjan5mi3o">Spurningurin er, hvørt tað allar tíðir hevur verið so vorðið.</s>
          </p>
          <p>
            <s xml:id="yw2yijepjx">Jørgen Landt treiv í spurningin við einum skilagóðum orðakasti í bók síni (1800).</s>
            <s xml:id="psnpdus2zm">Hann var beinskygdur, <pb n="5"/> har hann sigur (332), at kolið í Suðuroy ber vitni um fornan vøkstur.</s>
            <s xml:id="abb2h4ta3y">Men hann er ivaleysur í tí, at hetta hendi so langt afturi í tíðini, at har loysir seg nú lítið at hugsa um.</s>
            <quote>
              <seg>«I hvad tid denne omtumling,» skrivar hann, «eller på den tid denne Skov har vegeteret, om før eller efter Noahs Syndflod, eller, ifald vi tør gå længere tilbage i tiden, om førend den adamitiske Verdens Omskabelse, vil jeg ikke indlade mig i at gjette, men at en langt senere Forandring end hin omtalte, maae være foregaaet med det færøske Climat, har man god Grund til at formode ; thi endnu den Dag i Dag, finder man ved Torvskjering Ennebær=Træer til 4–6 og flere Alens Længde og af næsten en Arms Tykkelse, hvilke ikke ere sorte og forraadnede, men endnu bøjelige, elastiske og askegraae af Udseende, som det Træ man kalder fryndet.</seg>
              <seg>Men saa store, friske, voksende Ennebær-Træer findes nu ingensteds i Færøe, og ere vel i adskillige Menneskealdere ikke fundne der.</seg>
              <seg>At disse nu opgravne Ener skulde have samme Alder som Steenkullene, kan dog vel ikke med Rimelighed paastaaes.</seg>
              <seg>Og hvorfor skulde de aligevel ikke voxe der nu, som før, dersom ikke en Forandring i Climatet hindrede deres Vekst ?»</seg>
            </quote>
          </p>
          <p>
            <s xml:id="xujhfp7axr">Landt er á snórbeinari leið.</s>
            <s xml:id="agqju4etpc">Baraldamógvurin í Føroyum eigur at vera frá eini tíð við einum øðrum veðurlagi, enn vit hava nú.</s>
            <s xml:id="zivkqbkp4q">Ikki fyrr enn nógv ár aftaná, í 1880, nevnir hin skotski jarðfrøðingurin Geikie, at hann er komin fram á nakrar viðaleivdir í Føroyum, og eftir teimum metti hann, at landið hevði einaferð í postglasialari tíð verið skógvaksið við ryski – brushwood – og smáum trøum, men tá ið slíkt ikki ber við á okkara døgum, helt hann, at landið hevði áður havt eitt líkligari skógarhóskandi veðurlag <pb n="6"/> enn nú.</s>
            <s xml:id="eh6tmfi74j">Enn var drálað í longri tíð, áðrenn urtafrøðingar fóru at greina vandamálið í Føroyum á meiri álítandi hátt.</s>
            <s xml:id="xb24oduxoq">Tá fóru Danir undir tær regluligu rannsóknirnar, sum kunngjørdar eru 1901–05.</s>
          </p>
          <p>
            <s xml:id="ysxvcbkz3x">Tær fyrstu rannsóknirnar um mógvin í Føroyum komu ikki fram fyrr enn í 1921, tá ið grundin varð grivin til smørlíkisverksmiðjuna í Tórsgøtu í Vágsbotni í Tórshavn, og seinri til Sjómannaheimið.</s>
          </p>
          <p>
            <s xml:id="xqyltwh25s">R. Rasmussen og Knud Jessen hava havt rannsóknirnar í hondum, og royndist tað, at tær bóru væl saman við úrslitinum í seinasta mannsaldri av mórannsóknum í Noregi, Sviaríki, Skotlandi, Orknoyggjum og Hjaltlandi.</s>
            <s xml:id="zhiemuekug">Árið eftir, í 1922, vitjaði Knud Jessen Føroyar og kannaði nógvan mógv á øllum teim størru oyggjunum, Sandoynni undantiknari.</s>
            <s xml:id="zg57bxm4as">Hesin kunnleiki, sum vit so statt hava fingið, er ógvuliga forvitnisligur og frásagnarmikil.</s>
          </p>
          <p>
            <!-- TODO: figure out how to encode "e m p h a s i s"! -->
            <s xml:id="kyjzz6pwio">Undir øllum mónum og á hellu lá ein viðabulur, ætlandi var slagið <seg>sibirisktlerkatræ</seg>, tað var við øðrum orðum eitt rekatræ.</s>
            <s xml:id="oxtxzhlds2">Hetta rekatræið undir øllum mónum ber í sær líkindi til týdningamikla avgerð.</s>
            <s xml:id="dmm32wgv3s">Seinri er funnin ein nøgd av rekaviði av lerkatræ í mógvi við Gjógv í Eysturoy.</s>
            <s xml:id="rogq2fcvtq">Rekaviður úr sibiriskum lerkatræ er enn í dag vanligur rekaviður í Føroyum.</s>
            <s xml:id="cvbcazdhmx">Hann er rikin frá teim stóru skógunum umhvørvis Ob og Jenisseis miklu áir, harum meiri seinri.</s>
          </p>
        </div>
      </div>
    </body>
  </text>
</TEI>