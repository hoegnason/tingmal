<?xml version='1.0' encoding='UTF-8'?>
<TEI xmlns="http://www.tei-c.org/ns/1.0" xml:lang="fo">
  <teiHeader>
    <fileDesc>
      <titleStmt>
        <title>Uppskot til Løgtingslóg um stuðul til at byggja stórhøll í Hoyvík</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">Creative Commons Attribution 4.0 International (CC BY 4.0)</licence>
          <p>This TEI file is part of the "Tingmál" dataset of digitised Faroese parliamentary documents. The structured markup and annotations are original work by the publisher.</p>
          <p>Original content is used here under §9 of the Faroese Copyright Act (upphavsrettarlógin), which permits reproduction of public legislative documents.</p>
        </availability>
        <date when="2026-02-08" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName ref="https://tingdata.fo/person/qeyobdp7">Sirið Stenberg</persName>
            <roleName>landsstýriskvinna</roleName>
          </author>
          <ref target="https://www.logting.fo/documents/57794" />
          <note type="source_format">PDF document, machine-readable text</note>
          <date when="2023-09-13">13.09.2023</date>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Automatically extracted from PDF using bill_extractor. Text content is machine-readable; no OCR was used.</p>
        </correction>
      </editorialDecl>
    </encodingDesc>
  </teiHeader>
  <text>
    <body>
      <table rend="left align-right">
        <row>
          <cell rend="meta-cell">Dagfesting:</cell>
          <cell rend="meta-cell">13.09.2023</cell>
        </row>
        <row>
          <cell rend="meta-cell">Mál nr.:</cell>
          <cell rend="meta-cell">23/14860</cell>
        </row>
        <row>
          <cell rend="meta-cell">Málsviðgjørt:</cell>
          <cell rend="meta-cell">TVR</cell>
        </row>
        <row>
          <cell rend="meta-cell">Ummælistíð:</cell>
          <cell rend="meta-cell">06.07.23-</cell>
        </row>
        <row>
          <cell rend="meta-cell">Eftirkannað:</cell>
          <cell rend="meta-cell">18.08.2023</cell>
        </row>
      </table>
      <space dim="vertical" />
      <ab>
        <ab rend="bold center">Uppskot til</ab>
        <space dim="vertical" />
        <ab rend="bold center">Løgtingslóg</ab>
        <ab rend="bold center">um</ab>
        <ab rend="bold center">stuðul til at byggja stórhøll í Hoyvík</ab>
      </ab>
      <space dim="vertical" />
      <div type="chapter" n="0">
        <div type="bill-section" n="§ 1.">
          <div n="§ 1. Stk. 1.">
            <p rend="bill-text">
              <label rend="bold">§ 1.</label>
              <s xml:lang="fo" cert="high">Landsstýrismaðurin fær heimild til at lata 30 mió. kr. í stuðli til at byggja stórhøll í Hoyvík.</s>
            </p>
          </div>
          <div n="§ 1. Stk. 2.">
            <p rend="bill-text">
              <label rend="italic">Stk. 2.</label>
              <s xml:lang="fo" cert="high">Stuðulin verður útgoldin sum hinir stuðulsveitararnir gjalda.</s>
            </p>
          </div>
          <div n="§ 1. Stk. 3.">
            <p rend="bill-text">
              <label rend="italic">Stk. 3.</label>
              <s xml:lang="fo" cert="high">Landsstýrismaðurin kann í tilsøgn áseta nærri treytir fyri útgjaldi av stuðlinum.</s>
            </p>
          </div>
        </div>
        <div type="bill-section" n="§ 2.">
          <div n="§ 2. Stk. 1.">
            <p rend="bill-text">
              <label rend="bold">§ 2.</label>
              <s xml:lang="fo" cert="high">Henda løgtingslóg kemur í gildi dagin eftir, at hon er kunngjørd og fer úr gildi 31. desember 2026.</s>
            </p>
          </div>
        </div>
      </div>
      <div type="chapter" n="1">
        <head rend="bold"><label>Kapittul 1.</label> Almennar viðmerkingar</head>
        <div type="section" n="1.1.">
          <head rend="bold"><label>1.1.</label> Orsakir til uppskotið</head>
          <p>
            <s xml:lang="fo" cert="high">Tann 18. mars 2018 undirritaðu allir floksformenn á Løgtingi eina fráboðan um, at formenninir vilja veita stuðul til verkætlanina Føroya Arena, sbr. fylgiskjal 1.</s>
            <s xml:lang="fo" cert="high">Víst var á, at Føroyar við Føroya Arena fáa eina høll, sum kann hýsa stórum ítróttatiltøkum, konsertum, ráðstevnum og mentanartiltøkum av alskyns slagi – og ikki minst eina høll, sum hevur altjóða góðkenning til at vera heimavøllur hjá einum stórum parti av innandura ítróttagreinum í Føroyum.</s>
            <s xml:lang="fo" cert="high">Samtykt varð at játta tilsamans 30 mió. kr. til verkætlanina fíggjarárini 2022, 2023, 2024 og 2025.</s>
          </p>
          <p>
            <s xml:lang="fo" cert="high">Á fíggjarlógini fyri ávikavist 2022 og 2023 eru 5 mió. kr. settar av til at stuðla verkætlanini at byggja stórhøll í Hoyvík.</s>
            <s xml:lang="fo" cert="high">Eftir ætlan skal verkætlanin stuðlast við 10 mió. kr. í ávikavist 2024 og í 2025, so samlaði stuðulin frá landinum gerst 30 mió. kr.</s>
          </p>
          <p>
            <s xml:lang="fo" cert="high">Verkætlanin er skipað í sjálvsognarstovnin Føroya Arena.</s>
            <s xml:lang="fo" cert="high">Sambært viðtøkunum fyri sjálvsognarstovnin setir Tórshavnar kommuna stovnin á stovn, tó uttan at hava rættindi til ogn ella møgulig avlop hjá stovninum.</s>
            <s xml:lang="fo" cert="high">Stovnurin heftir sum sjálvsognarstovnur einsamallur fyri stovnsins skyldur og møguligt hall.</s>
            <s xml:lang="fo" cert="high">Sjálvsognarstovnurin verður stýrdur av eini nevnd, sum hevur 5 limir, har Tórshavnar kommuna velur 2, Vinnuhúsið velur 1, ÍSF velur 1, og P/F Visit Faroe Islands velur 1 lim.</s>
          </p>
          <p>
            <s xml:lang="fo" cert="high">Sambært galdandi játtanarskipan krevst ein heimildarlóg, tá ið landið skal geva tilsøgn um stuðul yvir fleiri fíggjarár.</s>
            <s xml:lang="fo" cert="high">Á fíggjarlógini fyri 2022 vórðu 5 mió. kr. játtaðar í stuðli, og tilsøgn varð givin 9. des. 2022; stuðulin varð ikki útgoldin í játtanarárinum, men støðlaður.</s>
            <s xml:lang="fo" cert="high">Í samráð við Fíggjarmálaráðið varð støðlaða játtanin frá 2022 útgoldin á sumri 2023, tó so at 10% vórðu afturhildin samsvarandi tilsøgnini frá táverandi Uttanríkis- og mentamálaráðnum (Nú: Almanna- og mentamálaráðið).</s>
            <s xml:lang="fo" cert="high">Til at geva tilsøgn um restina av stuðlinum í seinni fíggjarárum krevst heimildarlóg samsvarandi játtanarskipanini, ið eisini fevnir um útgoldna stuðulin, sum varð játtaður í 2022.</s>
          </p>
        </div>
        <div type="section" n="1.2.">
          <head rend="bold"><label>1.2.</label> Galdandi lóggáva</head>
          <p>
            <s xml:lang="fo" cert="high">Eingin galdandi lóggáva er økinum, men á fíggjarlógini fyri 2022 vórðu 5 mió. kr. settar av til endamálið.</s>
            <s xml:lang="fo" cert="high">Tann 9. des. 2022 bleiv givin ein bindandi tilsøgn um stuðul til verkætlanina frá táverandi Uttanríkis- og mentamálaráðnum áljóðandi 5 mió. kr.</s>
            <s xml:lang="fo" cert="high">Á fíggjarlógini fyri 2023 blivu somuleiðis settar 5 mió. kr. av, og í viðmerkingum til játtanina á fíggjarlógini fyri 2023 stendur, at ætlanin er at seta 10 mió. kr. av í ávikavist 2024 og 2025, tá ið verkætlanin væntandi verður liðug.</s>
          </p>
        </div>
        <div type="section" n="1.3.">
          <head rend="bold"><label>1.3.</label> Endamálið við uppskotinum</head>
          <p>
            <s xml:lang="fo" cert="high">Endamálið við uppskotinum er at geva landsstýriskvinnuni í mentamálum neyðugu heimildina at geva tilsøgn og veita stuðul til verkætlanina árini 2022 til og við 2025.</s>
          </p>
        </div>
        <div type="section" n="1.4.">
          <head rend="bold"><label>1.4.</label> Samandráttur av nýskipanini við uppskotinum</head>
          <p>
            <s xml:lang="fo" cert="high">Uppskotið ber í sær, at landsstýriskvinnan kann geva tilsøgn at veita stuðul í fleiri fíggjarárum innanfyri ásettan fíggjarkarm, sum er tilskilaður í heimildarlógini, sum í hesum føri er játtaði stuðulin fyri 2022 áljóðandi 5 mió. kr., játtaði stuðulin fyri 2023 áljóðandi 5 mió. kr., ætlaða játtanin fyri 2024 áljóðandi 10 mió. kr. og ætlaða játtanin fyri 2025 áljóðandi 10 mió. kr.</s>
          </p>
          <p>
            <s xml:lang="fo" cert="high">Stuðulin verður útgoldin sum á konto gjøld samsvarandi byggigongdini, í sama lutfalli sum hinir stuðulsveitararnir gjalda.</s>
            <s xml:lang="fo" cert="high">Tó verða 10% av samlaðu stuðulsupphæddini hildin aftur og útgoldin, tá treytir, sum Almanna- og mentamálaráðið, setir eru loknar.</s>
          </p>
        </div>
        <div type="section" n="1.5.">
          <head rend="bold"><label>1.5.</label> Ummæli og ummælisskjal</head>
          <p>
            <seg>Ummælispartarnir eru:</seg>
            <lb />
            <list rend="simple">
              <item>Hini stjórnarráðini</item>
              <item>Sjálvsognarstovnurin Føroya Arena</item>
              <item>Tórshavnar kommuna</item>
              <item>Vinnuhúsið</item>
              <item>ÍSF</item>
              <item>P/F Visit Faroe Islands</item>
            </list>
          </p>
          <p>
            <s xml:lang="fo" cert="high">Viðmerkingar komu frá Tórshavnar kommunu, Visit Faroe Islands, Fíggjarmálaráðnum og Landsverki.</s>
          </p>
          <div type="subsection">
            <p><label rend="bold">Tórshavnar kommuna</label> fegnast um, at heimild verður latin landsstýriskvinnuni í almanna- og mentamálum at stuðla byggingini. Komandi stórhøllin í Hoyvík kostar omanfyri 200 mió. kr., og Tórshavnar kommuna hevur bundið seg at játta 50% av samlaða byggikostnaðinum í stuðli - tó í mesta lagi 132 mió. kr. Á fíggjarætlanini hjá Tórshavnar kommunu fyri 2023 eru 50 mió. kr. settar av til byggingina, og á fíggjarætlanunum fyri 2024 og 2025 verður írestandi upphæddin játtað til verkætlanina.</p>
            <p>
              <s xml:lang="fo" cert="high">Sáttmáli er gjørdur við Articon um at byggja stórhøllina, og er arbeiðið farið í gongd.</s>
              <s xml:lang="fo" cert="high">Samlaða byggitíðin er mett til umleið 20 mánaðir, og væntandi stendur stórhøllin liðug í 2025.</s>
            </p>
            <p>
              <s xml:lang="fo" cert="high">Áðrenn farið varð í gongd við verkætlanina, hava stigtakararnir tryggjað sær, at játtan er fingið til vegar til allan byggikostnaðin.</s>
              <s xml:lang="fo" cert="high">Tórshavnar kommuna er nógv tann størsti einstaki stuðulsveitarin, og umframt kommununa hava Løgtingið, Fólkatingið og privatir grunnar játtað at stuðla verkætlanini.</s>
            </p>
            <p>
              <s xml:lang="fo" cert="high">At heimild nú verður latin landsstýriskvinnuni at rinda út tann stuðul, ið restar í av teirri upphæddini, ið landið vil stuðla byggingini við, er tískil í samsvari við ta tilsøgn, ið stigtakararnir hava fingið.</s>
            </p>
            <p>
              <s xml:lang="fo" cert="high">Tórshavnar kommuna skal tí viðmæla uppskotið og heita á Løgtingið um at samtykkja uppskotið, sum tað fyriliggur.</s>
            </p>
          </div>
          <div type="subsection">
            <p><label rend="bold">Visit Faroe Islands</label> tekur undir við uppskotinum, sum gevur landsstýriskvinnuni heimild til at lata stuðul til verkætlanina Føroya Arena frá 2022 til og við 2025.</p>
            <p>
              <s xml:lang="fo" cert="high">At fáa eina stórhøll sum Føroya Arena hevur stóran týdning fyri ferðavinnuna í Føroyum.</s>
              <s xml:lang="fo" cert="high">Hon stuðlar upp undir vinnuferðavinnuna, serliga stórar ítróttakappingar og stórar ráðstevnur og framsýningar.</s>
            </p>
            <p>
              <seg>Eisini var hetta eitt av tilmælunum í Vakstrarforum, tilmæli nr. 12:</seg>
              <lb />
              <quote rend="italic">
                <seg>’</seg>
                <p>
                  <s xml:lang="fo" cert="high">Ein stórhøll er ein varði á vegnum hjá ítróttini í Føroyum og ein fortreyt fyri stórum tiltøkum í vinnuferðavinnuni.</s>
                  <s xml:lang="fo" cert="high">Tað er umráðandi, at hugsjónin við komandi stórhøllini er burðardygg og endurskapandi, so hon verður eitt savningarstað fyri føroyskan ungdóm, har rørsla og tað heilsugóða lívið er í miðdeplinum.</s>
                  <!-- TODO: add correction annotation <s xml:lang="fo" cert="medium">Aftur at hesum gevur stórhøllin ítróttini møguleika at skipa fyri heilt stórum tiltøkum, herundir altjóða ítróttarkappingum, stórum e-sport kappingum og ítróttarkongressum</s> -->
                  <s xml:lang="fo" cert="high">Aftur at hesum gevur stórhøllin ítróttini møguleika at skipa fyri heilt stórum tiltøkum, herundir altjóða ítróttarkappingum, stórum e-sport kappingum og ítróttarkongressum.</s>
                </p>
                <seg>’</seg>
              </quote>
            </p>
          </div>
          <div type="subsection">
            <p>
              <s xml:lang="fo" cert="high"><label rend="bold">Landsverk</label> vísir á, at vanligt hevur verið, at LV virkar sum ráðgevi hjá stjórnarráðum í sambandi við onnur líknandi mál viðv. stuðli frá landinum til løgur hjá uttanhýsis pørtum, og vil LV eisini í hesum máli kunna vera til taks hesum viðv. sbrt. nærri uppgávulýsing.</s>
              <s xml:lang="fo" cert="high">Seinasta dømi er viðv. stuðli til nýggjan Húsarhaldsskúla í Klaksvík, har LV er ráðgevi hjá Barna- og útbúgvingarmálaráðnum í sambandi við stuðulsútgjald og í hesum sambandi fylgir við byggitilgongdini.</s>
            </p>
            <p>
              <s xml:lang="fo" cert="high">Um avgjørt verður, at LV skal hava leiklut í mun til málið, vil LV kunna gjøgnumganga tilfarið í málinum.</s>
            </p>
          </div>
          <div type="subsection">
            <p>
              <s xml:lang="fo" cert="high"><label rend="bold">Almanna- og mentamálaráðið</label> setir spurning við, um málið viðv. Húsarhaldsskúlanum í Klaksvík og Føroya Arena eru sambærilig, tí landsins leiklutur er munandi minni í mun til samlaða kostnaðin.</s>
              <s xml:lang="fo" cert="high">Upphæddin hjá landinum er væl minni, hóast samlaði kostnaðurin á verkætlanini er væl hægri. Harumframt er Húsarhaldsskúlin í Klaksvík fevndur av lóg um húsarhaldsskúlar, ið gevur landsstýrismanninum á økinum heimildir at áseta reglur og at hava eftirlit.</s>
            </p>
            <p>
              <s xml:lang="fo" cert="high">Hinvegin er tað helst skilagott, at landsins ráðgevandi stovnur innan bygging ráðgevur ráðnum, hvørt treytir o.a. eru loknar, áðrenn stuðulin verður rindaður út.</s>
              <s xml:lang="fo" cert="high">Henda lógin er so ikki í vegin fyri, hvørt Landsverk skal hava ein ráðgevandi leiklut ella ikki.</s>
            </p>
          </div>
          <div type="subsection">
            <p>
              <s xml:lang="fo" cert="high"><label rend="bold">Fíggjarmálaráðið</label>vísir á, at ráðið hevur verið í samskifti við Almanna- og mentamálaráðið í tilgongdini at gera lógaruppskotið.</s>
            </p>
            <p>
              <s xml:lang="fo" cert="high">Fíggjarmálaráðið hevur ikki aðrar viðmerkingar til lógaruppskotið enn, at hjálagda stuðulsskriv frá forfólkunum í politisku flokkunum á Løgtingi eigur at verða lýst í viðmerkingunum og lagt við sum fylgiskriv til lógaruppskotið.</s>
            </p>
          </div>
          <div type="subsection">
            <p>
              <s xml:lang="fo" cert="high"><label rend="bold">Almanna- og mentamálaráðið</label>hevur lýst tilgongdina í viðmerkingunum, sbr. pkt. 1.1 og hjálagt stuðulsskrivið frá forfólkunum í politisku flokkunum frá 2018 sum fylgiskjal 1.</s>
            </p>
          </div>
        </div>
      </div>
      <div type="chapter" n="2">
        <head rend="bold"><label>Kapittul 2.</label> Avleiðingarnar av uppskotinum</head>
        <div type="section" n="2.1.">
          <head rend="bold"><label>2.1.</label> Fíggjarligar avleiðingar fyri land og kommunur</head>
          <p>
            <s xml:lang="fo" cert="high">Ætlanin er at játta 20 mió. kr. í 2024 og 2025 afturat teimum játtaðu 10 mió. kr. fyri 2022 og 2023.</s>
            <s xml:lang="fo" cert="high">Sostatt er talan um fíggjarligar avleiðingar fyri landið áljóðandi 30 mió. kr., um ætlanin fyri 2024 og 2025 verður játtað.</s>
          </p>
          <p>
            <seg>Á heimasíðuni hjá sjálvsognarstovninum Føroya Arena stendur:</seg>
            <lb />
            <quote rend="italic">
              <p>
                <seg>“</seg>
                <s xml:lang="fo" cert="high">Føroya Arena fer íroknað alt (eisini parkeringsøki kring høllina) at kosta 217,8 mió. kr. (uttan mvg) at byggja.</s>
                <s xml:lang="fo" cert="high">Tað tekur umleið 20 mánaðir at byggja stórhøllina.</s>
              </p>
              <p rend="italic">
                <s xml:lang="fo" cert="high">Metingarnar eru gjørdar av Articon, sum eisini hevur heintað inn ítøkiligar prísir upp á flest allar smálutir í sambandi við byggingina av Føroya Arena.</s>
              </p>
              <p rend="italic">
                <s xml:lang="fo" cert="high">Árligi raksturin av Føroya Arena fer at kosta umleið 3,75 mió. kr.</s>
                <s xml:lang="fo" cert="high">Harumframt verður umleið ein hálv millión løgd í viðlíkahaldsgrunn hvørt ár, soleiðis at peningur er tøkur til størri viðlíkahald, sum koma við árunum.</s>
                <seg>...</seg>
              </p>
              <p rend="italic">
                <s xml:lang="fo" cert="high">Frá byrjan hevur verið arbeitt við eini ætlan, har fleiri ymiskir partar bera íløgukostnaðin av Føroya Arena.</s>
                <s xml:lang="fo" cert="high">Ætlanin fevnir um, at Tórshavnar kommuna ber helvtina av íløguni, og hevur Tórshavnar býráð á býráðsfundi 30. september 2021 givið tilsøgn um stuðul upp á upp í 108,6 mió. kr. til Føroya Arena.</s>
              </p>
              <p rend="italic">
                <s xml:lang="fo" cert="high">Restin av íløguni verður ætlandi fíggjað við stuðli frá landinum, grunnum og vinnufyritøkum.</s>
                <seg>”</seg>
              </p>
            </quote>
          </p>
        </div>
        <div type="section" n="2.2.">
          <head rend="bold"><label>2.2.</label> Umsitingarligar avleiðingar fyri land og kommunur</head>
          <p>
            <s xml:lang="fo" cert="high">Umsitingarliga verður stuðulin frá landinum útgoldin, tá ið treytirnar í eini komandi tilsøgn eru loknar, t.e. at stuðulin verður útgoldin sum á konto gjøld samsvarandi byggigongdini, í sama lutfalli sum hinir stuðulsveitararnir gjalda.</s>
          </p>
          <p>
            <s xml:lang="fo" cert="high">Tá ið lógin er samtykt, kann nýggj tilsøgn latast umsøkjarunum fyri restupphæddina, og stuðulin rindast út.</s>
            <seg>Eisini verður heimilað landsstýrismanninum at áseta nærri treytir fyri stuðli, ið kunnu væntast verða meinlíkar teimum, ið vórðu givnar fyrru tilsøgnini frá 9. des. 2022, har tað m.a. stóð</seg>
            <lb />
            <list>
              <item>At verkætlanin í síni heild er framd, at endalig uppgerð yvir samlaða kostnaðin er latin Almanna- og mentamálaráðnum, og at arbeiðstøkan er handað byggiharranum, so sum ásett er í galdandi arbeiðstakarasáttmála,</item>
              <item>at endaligt skeyti er tinglýst á ognina uttan rættarviðmerkingar,</item>
              <item>at eigarin eftir áheitan frá og vegna Almanna- og mentamálaráðið letur lýsa byrðu á ognina/bygningin, um at søla, avhendan, útleigan, veðseting ella broyting í nýtsluni av ognini/bygningum einans kann fara fram við skrivligum loyvi frá Føroya landsstýri,</item>
              <item>at bygningurin lýkur øll neyðug myndugleikakrøv sambært galdandi byggireglugerð, galdandi byggisamtykt, umframt møguligar serstakar treytir, ið álagdar eru í byggiloyvinum. Tað er somuleiðis eitt krav, at bygningurin er endaliga brunagóðkendur,</item>
              <item>at avvarðandi byggimyndugleiki hevur fráboðað eigaranum endaligt nýtsluloyvi til bygningin, og</item>
              <item>at endaligur grannskoðaður roknskapur er latin Almanna- og mentamálaráðnum og góðkendur av ráðnum.</item>
            </list>
          </p>
        </div>
        <div type="section" n="2.3.">
          <head rend="bold"><label>2.3.</label> Avleiðingar fyri vinnuna</head>
          <p>
            <s xml:lang="fo" cert="high">Mett verður ikki, at uppskotið hevur avleiðingar fyri vinnuna annað enn, at sjálv byggingin fer at skapa virksemi fyri byggivinnuna.</s>
          </p>
        </div>
        <div type="section" n="2.4.">
          <head rend="bold"><label>2.4.</label> Avleiðingar fyri umhvørvið</head>
          <p>
            <s xml:lang="fo" cert="high">Byggingin fer at hava avleiðingar fyri tað grøna økið við Stórutjørn í Hoyvík, har ætlanin er at byggja høllina.</s>
            <s xml:lang="fo" cert="high">Sambært heimasíðuni er talan um eina samlaða gólvvídd á umleið 8.350 m2.</s>
          </p>
        </div>
        <div>
          <head rend="bold"><label>2.5.</label> Avleiðingar fyri serstøk øki í landinum</head>
          <p>
            <s xml:lang="fo" cert="high" rend="bold">Lógaruppskotið fer at hava við sær økt virksemi í ávísum øki í høvuðsstaðnum, men endamálið við nýggju høllini fevnir um allar borgarar í landinum.</s>
            <seg>Sambært heimasíðuni hjá Føroya Arena verður skrivað:</seg>
            <quote>
              <p rend="italic">
                <seg>“</seg>
                <s xml:lang="fo" cert="high">Føroya Arena kann so statt væl hýsa landsdystum hjá A-landsliðunum í hondbólti eins og landsdystum og altjóða kappingum hjá flest øllum innandura ítróttagreinunum í Føroyum.</s>
              </p>
              <p rend="italic">
                <s xml:lang="fo" cert="high">Talan er um ein bygning, sum er lætt broytiligur, skilt soleiðis, at tað er lætt og skjótt at broyta uppseting frá venjingarhøll til ein landsdyst, til eina konsert ella eitt samfelagsmøti.</s>
              </p>
              <p rend="italic">
                <s xml:lang="fo" cert="high">Samanumtikið fer Føroya Arena at bjóða øllum føroyingum til tiltøk av alskyns slag og lyfta støðið fyri upplivingarmøguleikum í Føroyum – øllum borgarum í landinum til gleði og gagns.</s>
              </p>
              <p rend="italic">
                <s xml:lang="fo" cert="high">Føroya Arena ber við sær ávísa nýskapan, og fyriskiparar kring landið fara at skapa nýggj annarleiðis tiltøk, sum vit kanska ikki eru von við í Føroyum.</s>
              </p>
              <p>
                <s xml:lang="fo" cert="high">Tað ber sostatt til at hava eina fulla venjingarhøll hóskvøld, ein A-landsdyst í hondbólti fríggjakvøld, eina stóra konsert leygarkvøld og eitt samfelagsmøti sunnudag.</s>
                <s xml:lang="fo" cert="high">Hetta merkir eisini, at virksemið gerandisdagar ikki verður stórvegis ávirkað av størri tiltøkum í vikuskiftunum.</s>
              </p>
              <seg>”</seg>
            </quote>
          </p>

        </div>
        <div type="section" n="2.6.">
          <head rend="bold"><label>2.6.</label> Avleiðingar fyri ávísar samfelagsbólkar ella felagsskapir</head>
          <p>
            <s xml:lang="fo" cert="high">Ikki einans er lógaruppskotið við til at stuðla einari verkætlan, ið fær jaligar avleiðingar fyri hondbóltin, sum hevur klárað seg serstakliga væl seinnu árini.</s>
            <s xml:lang="fo" cert="high">Lógaruppskotið er eisini við til at stuðla einari verkætlan, ið hevur jaligar avleiðingar fyri <hi rend="italic">allar </hi>samfelagsbólkar og felagsskapir í landinum.</s>
            <seg>Á heimasíðuni hjá Føroya Arena stendur m.a.:</seg>
            <quote rend="italic">
              <seg>“</seg>
              <p rend="italic">
                <ab rend="bold italic">Brúkaraskarin er fjøltáttaður og fevnir millum annað um:</ab>
                <list rend="bulleted">
                  <item>Barnagarðar</item>
                  <item>Pensjónistar</item>
                  <item>Úrvalsítróttafólk</item>
                  <item>Kondirennarar</item>
                  <item>Áskoðarar á konsertum</item>
                  <item>Luttakarar á ráðstevnum</item>
                  <item>Áskoðarar til landsdystir</item>
                  <item>Ítróttastevnuluttakarar</item>
                  <item>O.s.fr.</item>
                </list>
                <ab rend="bold italic">Ágóðin av fjøltáttaðu nýtsluni er nettupp styrkin í innihaldinum:</ab>
                <list rend="bulleted">
                  <item>at ættarliðini møtast</item>
                  <item>at leikfólk møta úrvalsspælarum</item>
                  <item>at tónleikur, list og andaligt virksemi møtir ítróttinum</item>
                  <item>at heimsmeistarar møta børnum í bóltspæli</item>
                </list>
              </p>
              <seg>”</seg>
            </quote>
          </p>
          <div type="subsection">
            <head rend="bold"><label>2.7.</label> Millumtjóðasáttmálar á økinum</head>
            <p>
              <s xml:lang="fo" cert="high">Eingir millumtjóðasáttmálar eru, ið lógaruppskotið fevnir um, og sum Føroyar sum land hava skyldu at fylgja.</s>
            </p>
          </div>
          <div type="subsection">
            <head rend="bold"><label>2.8.</label> Tvørgangandi millumtjóðasáttmálar</head>
            <p>
              <s xml:lang="fo" cert="high">Mett verður ikki, at nakrir tvørgangandi millumtjóðasáttmálar fyri Føroyar eru, sum eru viðkomandi fyri lógaruppskotið.</s>
            </p>
            <list>
              <item>
                <div>
                  <head rend="bold">1) Hoyvíkssáttmálin</head>
                  <p>
                    <s xml:lang="fo" cert="high">Uppskotið verður ikki mett at hava avleiðingar fyri Hoyvíkssáttmálan.</s>
                  </p>
                </div>
              </item>
              <item>
                <div>
                  <head rend="bold">2) Evropeiski mannarættindasáttmálan, EMRS</head>
                  <p>
                    <s xml:lang="fo" cert="high">Uppskotið er ikki fevnt av EMRS.</s>
                  </p>
                </div>
              </item>
              <item>
                <div>
                  <head rend="bold">3) Sáttmáli Sameindu Tjóða um rættindi hjá einstaklingum, ið bera brek</head>
                  <p>
                    <s xml:lang="fo" cert="high">Mett verður ikki, at lógaruppskotið um at veita stuðul til verkætlanina er fevnt av Sáttmála Sameindu Tjóða um rættindi hjá einstaklingum, ið bera brek.</s>
                    <s xml:lang="fo" cert="high">Tó má berast so í bandi, at atkomuviðurskiftini hjá fólki, ið bera brek, verða tryggjað.</s>
                  </p>
                </div>
              </item>
            </list>
          </div>
        </div>
        <div type="section" n="2.9.">
          <head rend="bold"><label>2.9.</label> Markaforðingar</head>
          <p>
            <s xml:lang="fo" cert="high">Mett verður ikki, at uppskotið ber í sær nakrar markaforðingar.</s>
          </p>
        </div>
        <div type="section" n="2.10.">
          <head rend="bold"><label>2.10.</label> Revsing, fyrisitingarligar sektir, pantiheimildir ella onnur størri inntriv</head>
          <p>
            <s xml:lang="fo" cert="high">Nei.</s>
          </p>
        </div>
        <div type="section" n="2.11.">
          <head rend="bold"><label>2.11.</label> Skattir og avgjøld</head>
          <p>
            <s xml:lang="fo" cert="high">Nei.</s>
          </p>
        </div>
        <div type="section" n="2.12.">
          <head rend="bold"><label>2.12.</label> Gjøld</head>
          <p>
            <s xml:lang="fo" cert="high">Nei.</s>
          </p>
        </div>
        <div>
          <head rend="bold"><label>2.13.</label> Áleggur lógaruppskotið likamligum ella løgfrøðiligum persónum skyldur?</head>
          <p>
            <s xml:lang="fo" cert="high">Nei.</s>
          </p>
        </div>
        <div>
          <head rend="bold"><label>2.14.</label> Leggur lógaruppskotið heimildir til landsstýrismannin, ein stovn undir landsstýrinum ella til kommunur?</head>
          <p>
            <s xml:lang="fo" cert="high">Ikki annað enn, at landsstýrismaðurin fær heimild til at veita tilsøgn, seta treytir fyri stuðli og at rinda stuðulin – eisini í seinni fíggjarárum.</s>
          </p>
        </div>
        <div type="section" n="2.15.">
          <head rend="bold"><label>2.15.</label> Gevur lógaruppskotið almennum myndugleikum atgongd til privata ogn?</head>
          <p>
            <s xml:lang="fo" cert="high">Nei.</s>
          </p>
        </div>
        <div>
          <head rend="bold"><label>2.16.</label> Hevur lógaruppskotið aðrar avleiðingar?</head>
          <p>
            <s xml:lang="fo" cert="high">Nei.</s>
          </p>
        </div>
        <div type="section" n="2.17.">
          <head rend="bold"><label>2.17.</label> Talvan: Yvirlit yvir avleiðingarnar av lógaruppskotinum</head>
          <table>
            <row role="label">
              <cell />
              <cell>Fyri landið ella landsmyndugleikar</cell>
              <cell>Fyri kommunalar myndugleikar</cell>
              <cell>Fyri pláss ella øki í landinum</cell>
              <cell>Fyri ávísar samfelags- bólkar ella felagsskapir</cell>
              <cell>Fyri vinnuna</cell>
            </row>
            <row>
              <cell>Fíggjarligar ella búskaparligar avleiðingar</cell>
              <cell>Ja</cell>
              <cell>Nei</cell>
              <cell>Ja</cell>
              <cell>Ja</cell>
              <cell>Ja</cell>
            </row>
            <row>
              <cell>Umsitingarligar avleiðingar</cell>
              <cell>Ja</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Nei</cell>
            </row>
            <row>
              <cell>Umhvørvisligar avleiðingar</cell>
              <cell>Nei</cell>
              <cell>Nei</cell>
              <cell>Ja</cell>
              <cell>Nei</cell>
              <cell>Nei</cell>
            </row>
            <row>
              <cell>Avleiðingar í mun til altjóða avtalur og reglur</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Nei</cell>
            </row>
            <row>
              <cell>Sosialar avleiðingar</cell>
              <cell />
              <cell />
              <cell>Nei</cell>
              <cell>Nei</cell>
              <cell />
            </row>
          </table>
        </div>
      </div>
      <div type="chapter" n="3">
        <head rend="bold"><label>Kapittul 3.</label> Serligar viðmerkingar</head>
        <div type="section" n="3.1.">
          <head rend="bold"><label>3.1.</label> Viðmerkingar til ta einstøku greinina</head>
          <div type="subsection" n="Til § 1">
            <head rend="bold">Til § 1</head>
            <p>
              <s xml:lang="fo" cert="high">Greinin tryggjar, at landsstýrismanninum verður heimilað at veita stuðul í seinni fíggjarárum, innan fyri ásettan fíggjarkarm, sum er tilskilaður í hesi heimildarlógini.</s>
              <s xml:lang="fo" cert="high">Í stk. 2 er ásett, at stuðulin verður útgoldin samsvarandi byggigongdini (t.e. á konto gjald), í sama lutfalli sum hinir stuðulsveitararnir gjalda.</s>
              <s xml:lang="fo" cert="high">Tá ið lógin er samtykt, kann nýggj tilsøgn latast umsøkjarunum fyri restupphæddina, og stuðulin rindast út.</s>
              <seg>Eisini verður heimilað landsstýrismanninum at áseta nærri treytir fyri stuðli, ið kunnu væntast verða meinlíkar teimum, ið vórðu givnar fyrru tilsøgnini frá 9. des. 2022, har tað m.a. stóð:</seg>
              <lb />
              <list>
                <item>at verkætlanin í síni heild er framd, at endalig uppgerð yvir samlaða kostnaðin er latin Uttanríkis- og mentamálaráðnum, og at arbeiðstøkan er handað byggiharranum, so sum ásett er í galdandi arbeiðstakarasáttmála,</item>
                <item>at endaligt skeyti er tinglýst á ognina uttan rættarviðmerkingar,</item>
                <item>at eigarin eftir áheitan frá og vegna Uttanríkis- og mentamálaráðið letur lýsa byrðu á ognina/bygningin, um at søla, avhendan, útleigan, veðseting ella broyting í nýtsluni av ognini/bygningum einans kann fara fram við skrivligum loyvi frá Føroya Landsstýri,</item>
                <item>at bygningurin lýkur øll neyðug myndugleikakrøv sambært galdandi byggireglugerð, galdandi byggisamtykt, umframt møguligar serstakar treytir, ið álagdar eru í byggiloyvinum.</item>
                <item>Tað er somuleiðis eitt krav, at bygningurin er endaliga brunagóðkendur,</item>
                <item>at avvarðandi byggimyndugleiki hevur fráboðað eigaranum endaligt nýtsluloyvi til bygningin, og</item>
                <item>at endaligur grannskoðaður roknskapur er latin Uttanríkis- og mentamálaráðnum og góðkendur av ráðnum.</item>
                <item>Um nevndu treytir ikki verða loknar, fellur tilsøgnin burtur, og útgoldin stuðul kann</item>
                <item>verða kravdur goldin aftur til landskassan.</item>
              </list>
            </p>
          </div>
          <div type="subsection" n="Til § 2">
            <head rend="bold">Til § 2</head>
            <p>
              <s xml:lang="fo" cert="high">Gildiskomuáseting og sólsetursáseting, har heimildarlógin kemur í gildi dagin eftir, at hon er kunngjørd, og fer úr gildi 31. des. 2026, hóast verkætlanin væntast at verða liðug í 2025.</s>
              <s xml:lang="fo" cert="high">Hetta til tess at leggja upp fyri, at møgulig óvæntað mál kunnu stinga seg upp, sum gera, at tørvur er á at hava lógina í gildi eitt longri tíðarskeið.</s>
            </p>
          </div>
        </div>
      </div>
      <space dim="vertical"/>
      <div type="signature">
        <dateline><orgName>Almanna- og mentamálaráðið</orgName>, <date when="2023-09-13">13. sept. 2023.</date></dateline>
        <space dim="vertical"/>
        <signed rend="center">
          <persName ref="https://tingdata.fo/person/qeyobdp7">
            <hi rend="bold">Sirið Stenberg</hi>
            <lb/>
            <roleName>landsstýriskvinna</roleName>
          </persName>
        </signed>
        <signed rend="right"> / <persName>Eyðun Mohr Hansen</persName></signed>
      </div>
      <div type="section" n="Yvirlit yvir fylgiskjøl:">
        <head rend="bold">Yvirlit yvir fylgiskjøl:</head>
        <list rend="simple list-of-appendices">
          <item>Fylgiskjal 1: Fráboðan um politiska undirtøku fyri Føroya Arena</item>
          <item>Fylgiskjal 2: Hoyringarskriv frá Tórshavnar kommunu</item>
          <item>Fylgiskjal 3: Hoyringarsvar frá Visit Faroe Islands</item>
          <item>Fylgiskjal 4: Hoyringarsvar frá Fíggjarmálaráðnum</item>
          <item>Fylgiskjal 5: Hoyringarsvar frá Landsverki</item>
        </list>
      </div>
    </body>
  </text>
</TEI>