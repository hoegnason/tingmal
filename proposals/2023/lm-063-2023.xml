<?xml version='1.0' encoding='UTF-8'?>
<TEI xmlns="http://www.tei-c.org/ns/1.0" xml:lang="fo">
  <teiHeader>
    <fileDesc>
      <titleStmt>
        <title>Uppskot til Løgtingslóg um at menna nýggja kt-skipan til barsilsskipanina</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">Creative Commons Attribution 4.0 International (CC BY 4.0)</licence>
          <p>This TEI file is part of the "Tingmál" dataset of digitised Faroese parliamentary documents. The structured markup and annotations are original work by the publisher.</p>
          <p>Original content is used here under §9 of the Faroese Copyright Act (upphavsrettarlógin), which permits reproduction of public legislative documents.</p>
        </availability>
        <date when="2026-02-08" />
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName ref="https://tingdata.fo/person/he267dlh">Ingilín D. Strøm</persName>
            <roleName>landsstýriskvinna</roleName>
          </author>
          <ref target="https://www.logting.fo/documents/59886" />
          <note type="source_format">PDF document, machine-readable text</note>
          <date when="2024-01-23">23.01.2024</date>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Automatically extracted from PDF using bill_extractor. Text content is machine-readable; no OCR was used.</p>
        </correction>
      </editorialDecl>
    </encodingDesc>
  </teiHeader>
  <text>
    <body>
      <table rend="left align-right">
        <row>
          <cell rend="meta-cell">Dagfesting:</cell>
          <cell rend="meta-cell">23.01.2024</cell>
        </row>
        <row>
          <cell rend="meta-cell">Mál nr.:</cell>
          <cell rend="meta-cell">23/06558-43</cell>
        </row>
        <row>
          <cell rend="meta-cell">Málsviðgjørt:</cell>
          <cell rend="meta-cell">HE</cell>
        </row>
        <row>
          <cell rend="meta-cell">Ummælistíð:</cell>
          <cell rend="meta-cell">10.-</cell>
        </row>
        <row>
          <cell rend="meta-cell">Eftirkannað:</cell>
          <cell rend="meta-cell">28.11.2023</cell>
        </row>
      </table>
      <space dim="vertical" />
      <ab>
        <ab rend="bold center">Uppskot til</ab>
        <space dim="vertical" />
        <ab rend="bold center">Løgtingslóg</ab>
        <ab rend="bold center">um</ab>
        <ab rend="bold center">at menna nýggja kt-skipan til barsilsskipanina</ab>
      </ab>
      <space dim="vertical" />
      <div type="chapter" n="0">
        <div type="bill-section" n="§ 1.">
          <div n="§ 1. Stk. 1.">
            <p rend="bill-text">
              <label rend="bold">§ 1.</label>
              <s xml:lang="fo" cert="high">Landsstýrisfólkinum verður heimilað at menna barsilsskipanini eina nýggja kt-skipan.</s>
            </p>
          </div>
          <div n="§ 1. Stk. 2.">
            <p rend="bill-text">
              <label rend="italic">Stk. 2.</label>
              <s xml:lang="fo" cert="high">Útreiðslurnar til verkætlanina kunnu í mesta lagi vera 11 mió. kr.</s>
            </p>
          </div>
        </div>
        <div type="bill-section" n="§ 2.">
          <div n="§ 2. Stk. 1.">
            <p rend="bill-text">
              <label rend="bold">§ 2.</label>
              <s xml:lang="fo" cert="high">Henda løgtingslóg kemur í gildi dagin eftir, at hon er kunngjørd, og fer úr gildi 1. januar 2027.</s>
            </p>
          </div>
        </div>
      </div>
      <div type="chapter" n="1">
        <head rend="bold"><label>Kapittul 1.</label> Almennar viðmerkingar</head>
        <div type="section" n="1.1.">
          <head rend="bold"><label>1.1.</label> Orsakir til uppskotið</head>
          <p>
            <s xml:lang="fo" cert="high">Barsilsskipanin verður í dag umsitin av TAKS.</s>
            <s xml:lang="fo" cert="high">Verandi kt-skipan byggir á eina gamla, stirvna og ólagaliga mannagongd.</s>
            <s xml:lang="fo" cert="high">Kt-skipanin hevur fleiri umsóknarskjøl – t.e. fysisk skjøl – sum skulu fyllast út, skrivast undir av fleiri pørtum og sendast barsilsskipanini.</s>
          </p>
          <p>
            <s xml:lang="fo" cert="high">Seinastu trý árini eru gott og væl 650 børn fødd um árið í Føroyum.</s>
            <s xml:lang="fo" cert="high">Fyri hvørt føtt barn eru vanliga tvey foreldur, heilsustarvsfólk og í minsta lagi tveir arbeiðsgevarar, sum á ein ella annan hátt eru knýtt at barsilsskipanini í barsilstíðini.</s>
            <s xml:lang="fo" cert="high">Í barsilstíðini kunnu foreldur flyta barsil ímillum sín, og hetta ávirkar eisini arbeiðsgevarapartin.</s>
            <s xml:lang="fo" cert="high">Tíðarskeiðið, har partarnir eru knýttir at barsilsskipanini, er avmarkað fyri hvørt føtt barn.</s>
            <s xml:lang="fo" cert="high">Tað merkir, at skarin, sum er knýttur at barsilsskipanini, skiftir alla tíðina.</s>
            <s xml:lang="fo" cert="high">Mett verður, at verða 650 børn fødd eitt ár, eru meira enn 9.000 handfaringar í kt-skipanini, um umsóknargongdin gongur væl.</s>
            <s xml:lang="fo" cert="high">Men ofta eru villur í umsóknunum.</s>
            <s xml:lang="fo" cert="high">Tá er nógv samskifti millum umsøkjaran og barsilsskipanina, har fysisku skjølini verða send aftur og fram millum partarnar fyri at tryggja, at umsóknin er fullfíggjað, áðrenn endalig støða verður tikin til barsilsútgjaldið.</s>
            <s xml:lang="fo" cert="high">Hetta er ein ólagalig mannagongd, sum hevur óneyðuga drúgva málsviðgerðartíð við sær.</s>
          </p>
          <p>
            <s xml:lang="fo" cert="high">Barsilslógin er broytt fleiri ferðir.</s>
            <s xml:lang="fo" cert="high">Tá ið verandi kt-skipan verður tillagað til lógarbroytingar, hevur tað meirkostnað við sær og krevur servitan um kt-skipanina.</s>
            <s xml:lang="fo" cert="high">Verandi kt-skipan er so mikið gomul, at um heilt fá ár er servitanin um kt-skipanina ikki tøk longur.</s>
            <s xml:lang="fo" cert="high">Vantandi servitan um kt-skipanina fer at hava avbjóðingar við sær í framtíðini, tí tað fer at gerast alt truplari at dagføra verandi skipan til lógarbroytingar.</s>
            <s xml:lang="fo" cert="high">Nevnast skal eisini, at ásett er í samgonguskjalinum hjá sitandi samgongu, at barsilsskipanin skal gerast smidligari, eitt nú skulu foreldur betur kunna leggja barsilstíðina til rættis eftir egnum ynski og tørvi.</s>
            <seg>Uppskotið gevur góðar møguleikar fyri at endurskoða og fremja broytingar í barsilsskipanini frameftir, sum kunnu fevna um:</seg>
            <lb />
            <list>
              <item>longdina á barsilstíðarskeiðinum, sum foreldur kunnu fáa barsilspening samstundis,</item>
              <item>smidligheitina á útgjaldinum, og um foreldur skulu hava valmøguleikan at fáa lutfalsliga meiri ella minni í útgjaldi við antin at stytta ella leingja sítt barsilstíðarskeið</item>
              <item>hámarkið, og hvørt tað skal hækkast ella ikki</item>
              <item>eitt møguligt lógarásett lágmarksútgjald</item>
            </list>
          </p>
          <p>
            <s xml:lang="fo" cert="high">Partarnir á arbeiðsmarknaðinum verða tiknir við upp á ráð í sambandi við endurskoðanina av barsilsskipanini.</s>
            <s xml:lang="fo" cert="high">Fleiri broytingar í barsilslógini eru tí í væntu í næstum.</s>
            <s xml:lang="fo" cert="high">Nýggja kt-skipanin skal lættliga kunna tillagast til broytingar, sum kunnu væntast í sambandi við endurskoðanina av barsilsskipanini.</s>
          </p>
          <p>
            <s xml:lang="fo" cert="high">Við vantandi servitan um verandi kt-skipan um stutta tíð, samstundis sum tillagingar í verandi kt-skipan hava meirkostnað við sær, er ikki skynsamt at halda fram at gera ábøtur á verandi kt-skipan.</s>
            <s xml:lang="fo" cert="high">Tað er meira skynsamt at útvega eina nýggja kt-skipan, sum lættliga kann lagast til væntaðu lógarbroytingar.</s>
          </p>
          <p>
            <s xml:lang="fo" cert="high">Ein onnur orsøk til at menna eina nýggja kt-skipan er, at við verandi kt-skipan hevur barsilsskipanin ikki atgongd at heinta hagtøl.</s>
            <s xml:lang="fo" cert="high">Dátugrundarlagið liggur hjá einum uttanhýsis veitara, og tí verða hagtalsgreiningar gjørdar gjøgnum veitaran.</s>
            <s xml:lang="fo" cert="high">Hetta ger hagtalsgreiningarnar óneyðuga dýrar.</s>
          </p>
          <p>
            <s xml:lang="fo" cert="high">Aftur at hesum fylgja barsilsútgjaldið og vanligar lønarútgjaldingar ikki sama útgjaldingarmynstri.</s>
            <s xml:lang="fo" cert="high">Bæði útgjøldini vera goldin afturút, men meðan lønir vanliga verða útgoldnar síðst í hvørjum mánaði, verður barsilsútgjaldið útgoldið fyrst í hvørjum mánaði.</s>
            <s xml:lang="fo" cert="high">Ónøgd er um, at barsilspeningurin ikki fylgir vanliga løngjaldingarmynstrinum, tí hetta hevði hóskað betur til vanligar fastar mánaðarligar útreiðslur sum til dømis skuldaravdrátt.</s>
            <s xml:lang="fo" cert="high">Við nýggju kt-skipanini verður latið upp fyri, at barsilsgjaldið betur fær fylgt vanliga lønargjaldingarmynstrinum.</s>
          </p>
          <p>
            <s xml:lang="fo" cert="high">Mett verður, at stórur tørvur er á at menna barsilsskipanini eina nýggja kt-skipan, og arbeiðið eigur at fara í gongd skjótast gjørligt, so at tað slepst undan óneyðugum útreiðslum av at tillaga gomlu kt-skipanina.</s>
            <s xml:lang="fo" cert="high">Umframt at verða meira brúkaravinarlig hjá øllum pørtum verður nýggja kt-skipanin lættari at umsita.</s>
            <s xml:lang="fo" cert="high">Málsviðgerðartíðin styttist, útgjaldsvillurnar fækka, servitanin verður tryggjað, so at kt-skipanin lættliga kann lagast til framtíðarbroytingar í barsilslóggávuni, hagtalsgreiningarnar verða neyvari og bíligari, og barsilsútgjaldið fer at hóska betur til vanliga lønargjaldingarmynstrið.</s>
          </p>
        </div>
        <div type="section" n="1.2.">
          <head rend="bold"><label>1.2.</label> Galdandi lóggáva</head>
          <p>
            <s xml:lang="fo" cert="high">Barsilsskipanin er regulerað í løgtingslóg nr. 48 frá 3. apríl 2001 um barsilsskipan (barsilslógini) og kunngerð nr. 91 frá 31. mai 2001 um umsiting av Barsilsskipan.</s>
            <s xml:lang="fo" cert="high">Til at umsita barsilsskipanina varð ein kt-skipan ment fyrst í 00’unum, sum bygdi á eitt grundarlag úr 1980’unum.</s>
          </p>
          <p>
            <s xml:lang="fo" cert="high">TAKS umsitur barsilsskipanina.</s>
            <s xml:lang="fo" cert="high">Dáturnar í skipanini liggja hjá einum uttanhýsis veitara, og tí mugu hagtalsgreiningar gerast gjøgnum veitaran.</s>
          </p>
          <p>
            <s xml:lang="fo" cert="high">Síðani barsilslógin varð sett í gildi í 2001, er hon broytt 18 ferðir.</s>
            <s xml:lang="fo" cert="high">Higartil eru tillagingar gjørdar í verandi kt-skipan, tá ið broytingar í lógini hava kravt tað.</s>
            <s xml:lang="fo" cert="high">Tillagingar verða gjørdar fyri meirkostnað, og tað gerst alsamt truplari at gera tillagingar í verandi kt-skipan, sum er gomul og stirvin, samstundis sum servitanin um kt-skipanina ikki verður tøk um heilt stutta tíð.</s>
          </p>
          <p>
            <s xml:lang="fo" cert="high">Ónøgd er um, at barsilsgjaldið ikki verður útgoldið, tá ið lønir vanliga verða útgoldnar, tí onnur gjøld, eitt nú skuldaravdráttir, verða kravd inn síðst í hvørjum mánaði.</s>
          </p>
        </div>
        <div type="section" n="1.3.">
          <head rend="bold"><label>1.3.</label> Endamálið við uppskotinum</head>
          <p>
            <s xml:lang="fo" cert="high">Endamálið við uppskotinum er at útvega materiella heimild til at menna eina nýggja og meira talgilda kt-skipan at umsita barsilsútgjaldið við.</s>
            <s xml:lang="fo" cert="high">Nýggja kt-skipanin verður meira brúkaravinarlig hjá øllum pørtum, og borgarin fær eina betri tænastu, samstundis sum kt-skipanin verður lættari at umsita.</s>
            <s xml:lang="fo" cert="high">Nýggja kt-skipanin verður løtt at tillaga til væntaðar framtíðarbroytingar á barsilsøkinum.</s>
            <s xml:lang="fo" cert="high">Umframt hetta fær barsilsskipanin betri atgongd at dátum, so at til ber at gera betri og bíligari hagtalsgreiningar.</s>
          </p>
        </div>
        <div type="section" n="1.4.">
          <head rend="bold"><label>1.4.</label> Samandráttur av nýskipanini við uppskotinum</head>
          <p>
            <s xml:lang="fo" cert="high">Við nýggju kt-skipanini verður barsilspeningurin útgoldin við eini talgildari sjálvgreiðslu.</s>
            <s xml:lang="fo" cert="high">Sjálvgreiðslan verður ment við støði í einum “mobile first”-sjónarmiði.</s>
            <s xml:lang="fo" cert="high">Tað merkir, at hon skal optimerast til umsóknir við snildfon, har partar kunnu endurnýtast og tillagast til eitt nú teldil og telduskíggja.</s>
          </p>
          <p>
            <s xml:lang="fo" cert="high">Eftir innritan stovnar sjálvgreiðslan eina í mestan mun sjálvvirkna talgilda umsókn.</s>
            <s xml:lang="fo" cert="high">Neyðugar upplýsingar, ið eru atkomandi í øðrum almennum skipanum, verða nýttar sjálvvirkið.</s>
            <s xml:lang="fo" cert="high">Útrokningar kunnu gerast sjálvvirkið.</s>
            <s xml:lang="fo" cert="high">Kt-skipanin letur upp fyri, at broytingar kunnu gerast í útgjaldingargrundarlagum, eitt nú, at partur av barsilstíðini verður fluttur millum foreldrini.</s>
            <s xml:lang="fo" cert="high">Verða rættingar ella broytingar gjørdar – antin av einum málsviðgera ella einum borgara – tillagar kt-skipanin sjálv útrokningar og útgjøld og setur hesi í verk.</s>
            <s xml:lang="fo" cert="high">Nýggja kt-skipanin ger tað sostatt smidligari hjá foreldrum at flyta barsilstíð ímillum sín – eisini í barsilstíðini.</s>
          </p>
          <p>
            <s xml:lang="fo" cert="high">Arbeiðsgevarar kunnu talgilt vátta barsilsfráveru og søkja um endurrindan.</s>
            <s xml:lang="fo" cert="high">Arbeiðsgevarar fáa møguleika at stovna umsóknartilgongdina.</s>
            <s xml:lang="fo" cert="high">Arbeiðsgevarar við egnum lønarskipanum kunnu senda upplýsingar inn beinleiðis úr síni skipan.</s>
          </p>
          <p>
            <s xml:lang="fo" cert="high">Leypandi eftirlit verður havt sjálvvirkið.</s>
            <s xml:lang="fo" cert="high">Møguleiki verður eisini fyri manuellum eftirliti.</s>
          </p>
          <p>
            <s xml:lang="fo" cert="high">Simuleringar og hagtøl kunnu gerast beinleiðis í umsitingarskipanini.</s>
            <s xml:lang="fo" cert="high">Tað verður tí ikki neyðugt at taka ein uttanhýsis veitara við í málið, tá ið hagtøl skulu fáast til vegar ella framrokningar skulu gerast.</s>
          </p>
          <p>
            <s xml:lang="fo" cert="high">Útrokningarvariablar kunnu broytast uttan stórvegis tøkniligan førleika.</s>
            <s xml:lang="fo" cert="high">Hetta gevur betri reaktiónsevni, tá ið ræður um broytingar í kt-skipanini, sum m.a. kunnu vera neyðugar í sambandi við lógarbroytingar.</s>
          </p>
          <p>
            <s xml:lang="fo" cert="high">Væl lættari og effektivari verður hjá bæði borgarum, vinnu og umsiting at umsita rættindi og skyldur í sambandi við barsilsfarloyvi.</s>
            <s xml:lang="fo" cert="high">Barsilsútgjaldið verður ætlandi útgoldið síðst í mánaðinum, eins og vanligt er við lønum, og hesa broytingina fer nýggja kt-skipanin at megna.</s>
          </p>
          <p>
            <s xml:lang="fo" cert="high">Eisini verður lættari at handfara framtíðarbroytingar í barsilsfarloyvislóggávuni.</s>
          </p>
          <div type="subsection">
            <head rend="italic">Teknisk viðurskifti</head>
            <p>
              <s xml:lang="fo" cert="high">TAKS hevur dátugoymslu (datawarehouse) sum barsilsdáturnar verða partur av. Talan er um eina fakskipan, har servitanin liggur innanhýsis hjá TAKS.</s>
              <s xml:lang="fo" cert="high">Tí skal skipanin mennast tætt upp at vitanini hjá málsviðgerunum.</s>
              <s xml:lang="fo" cert="high">Hetta gevur m.a. møguleika fyri neyvum rapportum.</s>
            </p>
            <p>
              <s xml:lang="fo" cert="high">Kt-skipanin verður knýtt at Borgaraglugganum og Vinnuglugganum hjá TAKS, so at til fer at bera at rita inn á hesar báðar sjálvgreiðslurnar.</s>
              <s xml:lang="fo" cert="high">Bæði borgarar og vinnan brúka frammanundan hesar sjálvgreiðslurnar til onnur viðurskifti.</s>
              <s xml:lang="fo" cert="high">Talan er sostatt um kendar sjálvgreiðslur, har nýggja kt-skipanin fyrst og fremst verður brúkt til innritan.</s>
              <s xml:lang="fo" cert="high">Viðmerkjast skal kortini, at landið hevur ment pallin Talgildu Føroyar, sum eftir ætlan skal vera bulurin í øllum borgara- og vinnuvendum tænastum.</s>
              <s xml:lang="fo" cert="high">Arbeitt verður tí við møguleikanum at knýta nýggju kt-skipanina í Vangan og Virkisvangan, sum væntandi verður tøkur í næstum.</s>
            </p>
            <p>
              <s xml:lang="fo" cert="high">Til verandi talgilda undirstøðukervi hjá Talgildu Føroyum hoyra m.a. Samleikin, Heldin og virkisskráin.</s>
              <s xml:lang="fo" cert="high">Fyri at hava betri støðufesti og trygd samskifta skipanir hjá TAKS í útgangsstøðinum sínámillum innanhýsis, meðan alt annað, eitt nú samskifti millum stovnar, fer fram gjøgnum Heldina, Samleikan o.s.fr.</s>
            </p>
            <p>
              <s xml:lang="fo" cert="high">Ætlanin er at menna sjálvvirkna innheintan av so nógvum atkomandi dátum sum gjørligt og knýta í loysnir hjá Talgildu Føroyum.</s>
              <s xml:lang="fo" cert="high">Hetta verður gjørt fyri at tryggja, at tey ymsu krøvini eru lokin, og at reaktiónstíðin er stutt.</s>
            </p>
            <p>
              <s xml:lang="fo" cert="high">Fyri at gera umsóknartilgongdina so einfalda, sum til ber, er talgild undirskrift vald frá í fyrsta umfari.</s>
              <s xml:lang="fo" cert="high">Til ber at staðfesta samleikan hjá borgaranum, sum søkir, tá ið ritað verður inn við Samleikanum.</s>
              <s xml:lang="fo" cert="high">Møguliga skulu arbeiðsgevarar brúka talgilda undirskrift.</s>
            </p>
            <p>
              <s xml:lang="fo" cert="high">Knýtingina millum foreldur og børn hava vit longu í verandi Barsilsskipan, men hon verður gjørd betri við nýggju kt-skipanini.</s>
              <s xml:lang="fo" cert="high">Útgjaldingarmannagongdin verður tann sama sum í dag.</s>
              <s xml:lang="fo" cert="high">Møguligar broytingar í hesum viðurskiftunum verða gjørdar í samstarvi við Gjaldstovuna.</s>
            </p>
            <p>
              <s xml:lang="fo" cert="high">Ein betri og meira sjálvvirkin kt-skipan fer at minka um villurnar.</s>
              <s xml:lang="fo" cert="high">Kt-skipanin fer at tryggja arbeiðsgevarum góðar møguleikar fyri samspæli við egnar lønarskipanir gjøgnum nettænastu (webservice).</s>
            </p>
            <p>
              <s xml:lang="fo" cert="high">Ætlanin er at endurskoða bókhaldspartin av barsilsskipanini sum part av verkætlanini at menna nýggja kt-skipan.</s>
              <s xml:lang="fo" cert="high">Tá ið bókhaldsparturin er endurskoðaður, verður avgerð tikin, um hann skal tvinnast saman við bókhaldsskipanina hjá TAKS ella koyra fyri seg, sum hann ger í dag.</s>
              <s xml:lang="fo" cert="high">Ætlanin er ikki at broyta bókhaldsleistin ella markamótið móti Gjaldstovuni – uttan so at Gjaldstovan vil tað.</s>
            </p>
          </div>
        </div>
        <div type="section" n="1.5.">
          <head rend="bold"><label>1.5.</label> Ummæli og ummælisskjal</head>
          <p>
            <seg>Hesi hava havt uppskotið til ummælis:</seg>
            <lb />
            <list>
              <item>Vinnuhúsið</item>
              <item>Kommunala Arbeiðsgevarafelagið (KAF)</item>
              <item>Samtak</item>
              <item>Fakfelagssamstarvið</item>
              <item>TAKS</item>
            </list>
          </p>
          <p>
            <s xml:lang="fo" cert="high">Uppskotið hevur harafturat ligið til almenna hoyring á hoyringarportalinum hjá landsstýrinum.</s>
          </p>
          <p>
            <s xml:lang="fo" cert="high">Vinnuhúsið hevur vegna KT-felagið viðmerkt, at KT-felagið yvirskipað tekur undir við uppskotinum.</s>
          </p>
          <p>
            <s xml:lang="fo" cert="high">Eingi onnur ummælisskriv eru móttikin.</s>
          </p>
        </div>
      </div>
      <div type="chapter" n="2">
        <head rend="bold"><label>Kapittul 2.</label> Avleiðingarnar av uppskotinum</head>
        <div type="section" n="2.1.">
          <head rend="bold"><label>2.1.</label> Fíggjarligar avleiðingar fyri land og kommunur</head>
          <p>
            <s xml:lang="fo" cert="high">TAKS, sum hevur ment fleiri talgildar loysnir, metir, at tað tekur tvey ár at menna eina nýggja kt-skipan til barsilsútgjald.</s>
            <s xml:lang="fo" cert="high">Arbeiðið er boðið út, og við støði í innkomnu tilboðunum er prísurin fyri kt-skipanina 11 mió. kr. tilsamans.</s>
            <s xml:lang="fo" cert="high">Barsilsgrunnurin ber kostnaðin.</s>
            <s xml:lang="fo" cert="high">Eftir ætlan verða slakar 6 mió. kr. brúktar til kt-skipanina í 2024 og góðar 5 mió. kr. í 2025.</s>
          </p>
          <p>
            <s xml:lang="fo" cert="high">Talan er um eina nýggja kt-skipan, sum loysir eina aðra kt-skipan av, og sum TAKS heldur við líka og umsitur.</s>
            <s xml:lang="fo" cert="high">Rakstrarsparingar vera, tí málsviðgerðin verður meira effektiv.</s>
            <s xml:lang="fo" cert="high">Sum frá líður, fer væntandi at bera til at effektivisera raksturin av barsilsskipanini upp aftur meira við nýggju kt-skipanini.</s>
          </p>
        </div>
        <div type="section" n="2.2.">
          <head rend="bold"><label>2.2.</label> Umsitingarligar avleiðingar fyri land og kommunur</head>
          <p>
            <s xml:lang="fo" cert="high">Uppskotið hevur gagnligar umsitingarligar avleiðingar fyri landið, við tað at umsitingin av barsilsútgjaldinum verður smidligari við nýggju kt-skipanini.</s>
          </p>
          <p>
            <s xml:lang="fo" cert="high">Ilt er at meta um, hvørjar sparingar ein nýggj kt-skipan kann væntast at hava við sær.</s>
            <s xml:lang="fo" cert="high">Men við tí í huga, at einar 9.000 handfaringar eru í kt-skipanini um árið, samstundis sum skarin, sum er knýttur at kt-skipanini, støðugt skiftir, verða rakstrarsparingar á umsitingarøkinum, tá ið farið verður frá verandi kt-skipan við fysiskum skjølum til eina smidligari talgilda kt-skipan, har til ber at rita inn við sjálvgreiðslu.</s>
          </p>
        </div>
        <div type="section" n="2.3.">
          <head rend="bold"><label>2.3.</label> Avleiðingar fyri vinnuna</head>
          <p>
            <s xml:lang="fo" cert="high">Uppskotið hevur gagnligar umsitingarligar avleiðingar fyri vinnuna, tí tað verður m.a. lættari at vátta barsilsfráveru og søkja um endurrindan.</s>
            <s xml:lang="fo" cert="high">Vinnan kann tí vænta minni umsiting í sambandi við barsil frameftir.</s>
          </p>
        </div>
        <div type="section" n="2.4.">
          <head rend="bold"><label>2.4.</label> Avleiðingar fyri umhvørvið</head>
          <p>
            <s xml:lang="fo" cert="high">Uppskotið hevur ikki avleiðingar fyri umhvørvið.</s>
          </p>
        </div>
        <div type="section" n="2.5.">
          <head rend="bold"><label>2.5.</label> Avleiðingar fyri serstøk øki í landinum</head>
          <p>
            <s xml:lang="fo" cert="high">Uppskotið hevur ikki serligar fíggjarligar, umsitingarligar, umhvørvisligar ella sosialar avleiðingar fyri ávís øki í landinum.</s>
          </p>
        </div>
        <div type="section" n="2.6.">
          <head rend="bold"><label>2.6.</label> Avleiðingar fyri ávísar samfelagsbólkar ella felagsskapir</head>
          <p>
            <s xml:lang="fo" cert="high">Uppskotið hevur gagnligar avleiðingar fyri løntakarar, sum eru knýttir at barsilsskipanini.</s>
            <s xml:lang="fo" cert="high">Kt-skipanin verður meira brúkaravinarlig, og løntakarin fær eina betri tænastu.</s>
          </p>
        </div>
        <div type="section" n="2.7.">
          <head rend="bold"><label>2.7.</label> Millumtjóðasáttmálar á økinum</head>
          <p>
            <s xml:lang="fo" cert="high">Norðurlendski sáttmálin um almannatrygd er viðkomandi fyri barsilsskipanina.</s>
            <s xml:lang="fo" cert="high">Uppskotið er ikki í ósamsvari við norðurlendska sáttmálan um almannatrygd, tí uppskotið hevur onga broyting við sær við atliti at sambandinum millum barsilslógina og sáttmálan um almannatrygd.</s>
          </p>
        </div>
        <div type="section" n="2.8.">
          <head rend="bold"><label>2.8.</label> Tvørgangandi millumtjóðasáttmálar</head>
          <p>
            <s xml:lang="fo" cert="high">Uppskotið er ikki í ósamsvari við hoyvíkssáttmálan, evropeiska mannarættindasáttmálan og sáttmála Sameindu Tjóða um rættindi hjá einstaklingum, ið bera brek.</s>
            <s xml:lang="fo" cert="high">Viðvíkjandi evropeiska mannarættindasáttmálanum kann upplýsast, at nýggja kt-skipanin fer at lætta um privat- og familjulívið, við tað at løntakarar fáa eina betri tænastu við lagaligari mannagongdum og eini smidligari kt-skipan, sum ger tað lættari at gera broytingar undir barsilstíðini.</s>
          </p>
        </div>
        <div type="section" n="2.9.">
          <head rend="bold"><label>2.9.</label> Markaforðingar</head>
          <p>
            <s xml:lang="fo" cert="high">Uppskotið hevur ikki markaforðingar við sær.</s>
          </p>
        </div>
        <div type="section" n="2.10.">
          <head rend="bold"><label>2.10.</label> Revsing, fyrisitingarligar sektir, pantiheimildir ella onnur størri inntriv</head>
          <p>
            <s xml:lang="fo" cert="high">Uppskotið hevur ongar ásetingar um revsing, fyrisitingarligar sektir ella pantiheimildir ella onnur størri inntriv í rættindi hjá fólki.</s>
          </p>
        </div>
        <div type="section" n="2.11.">
          <head rend="bold"><label>2.11.</label> Skattir og avgjøld</head>
          <p>
            <s xml:lang="fo" cert="high">Uppskotið hevur ongar ásetingar um skattir og avgjøld.</s>
          </p>
        </div>
        <div type="section" n="2.12.">
          <head rend="bold"><label>2.12.</label> Gjøld</head>
          <p>
            <s xml:lang="fo" cert="high">Uppskotið hevur ongar ásetingar um gjøld.</s>
          </p>
        </div>
        <div type="section" n="2.13.">
          <head rend="bold"><label>2.13.</label> Áleggur lógaruppskotið likamligum ella løgfrøðiligum persónum skyldur?</head>
          <p>
            <s xml:lang="fo" cert="high">Uppskotið áleggur ikki likamligum ella løgfrøðiligum persónum skyldur.</s>
          </p>
        </div>
        <div type="section" n="2.14.">
          <head rend="bold"><label>2.14.</label> Leggur lógaruppskotið heimildir til landsstýrisfólki, ein stovn undir landsstýrinum ella til kommunur?</head>
          <p>
            <s xml:lang="fo" cert="high">Uppskotið heimilar landsstýrisfólkinum at nýta upp í 11 mió. kr. til at menna eina nýggja kt-skipan til barsilsútgjald.</s>
            <s xml:lang="fo" cert="high">Barsilsgrunnurin ber kostnaðin.</s>
          </p>
        </div>
        <div type="section" n="2.15.">
          <head rend="bold"><label>2.15.</label> Gevur lógaruppskotið almennum myndugleikum atgongd til privata ogn?</head>
          <p>
            <s xml:lang="fo" cert="high">Uppskotið gevur ikki almennum myndugleikum atgongd at privatari ogn.</s>
            <s xml:lang="fo" cert="high">Við samtykki frá einum løntakara kann kt-skipanin sjálvvirkandi heinta tær privatu upplýsingarnar um løntakaran, sum krevjast til at viðgera eina umsókn um barsilsútgjald.</s>
            <s xml:lang="fo" cert="high">Kortini kann leggjast afturat, at talan er um upplýsingar, sum umsøkjarin í dag skal upplýsa í umsóknarskjalinum.</s>
            <s xml:lang="fo" cert="high">Talan er ikki um, at myndugleikin fær atgongd at øðrum persónligum upplýsingum enn teimum, sum í dag verða brúktar til at viðgera eina umsókn um barsilsútgjald.</s>
          </p>
        </div>
        <div type="section" n="2.16.">
          <head rend="bold"><label>2.16.</label> Hevur lógaruppskotið aðrar avleiðingar?</head>
          <p>
            <s xml:lang="fo" cert="high">Umframt omanfyri nevndu avleiðingar fer lógaruppskotið at gera tað lættari og smidligari at gera tillagingar í kt-skipanini, tá ið broytingar í framtíðini verða gjørdar í galdandi lóggávu.</s>
          </p>
        </div>
        <div type="section" n="2.17.">
          <head rend="bold"><label>2.17.</label> Talvan: Yvirlit yvir avleiðingarnar av lógaruppskotinum</head>
          <table>
            <row role="label">
              <cell />
              <cell>Fyri landið ella landsmyndug- leikar</cell>
              <cell>Fyri kommunalar myndugleikar</cell>
              <cell>Fyri pláss ella øki í landinum</cell>
              <cell>Fyri ávísar samfelags- bólkar ella felagsskapir</cell>
              <cell>Fyri vinnuna</cell>
            </row>
            <row>
              <cell>Fíggjarligar ella búskaparligar avleiðingar</cell>
              <cell>Ja</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Ja</cell>
            </row>
            <row>
              <cell>Umsitingarligar avleiðingar</cell>
              <cell>Ja</cell>
              <cell>Nei</cell>
              <cell>Nei</cell>
              <cell>Ja</cell>
              <cell>Ja</cell>
            </row>
            <row>
              <cell>Umhvørvisligar avleiðingar</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Nei</cell>
            </row>
            <row>
              <cell>Avleiðingar í mun til altjóða avtalur og reglur</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Nei</cell>
            </row>
            <row>
              <cell>Sosialar avleiðingar</cell>
              <cell />
              <cell />
              <cell>Nei</cell>
              <cell>Nei</cell>
              <cell />
            </row>
          </table>
        </div>
      </div>
      <div type="chapter" n="3">
        <head rend="bold"><label>Kapittul 3.</label> Serligar viðmerkingar</head>
        <div type="section" n="3.1.">
          <head rend="bold"><label>3.1.</label> Viðmerkingar til ta einstøku greinina</head>
          <div type="subsection" n="Til § 1">
            <head rend="bold">Til § 1</head>
            <p>
              <s xml:lang="fo" cert="high">Eftir uppskotinum verður heimilað landsstýriskvinnuni at gera neyðugar avtalur um eina nýggja kt-skipan til barsilsútgjald.</s>
            </p>
            <p>
              <s xml:lang="fo" cert="high">Hetta er ein materiell heimild, og av tí at ætlanin hevur við sær útreiðslur tvey fylgjandi fíggjarár, er neyðugt at útvega játtan fyri hvørt árið sær til útreiðslurnar í tí árinum.</s>
              <s xml:lang="fo" cert="high">Barsilsgrunnurin fíggjar nýggju kt-skipanina.</s>
              <s xml:lang="fo" cert="high">Arbeiðið er boðið út, og við støði í innkomnu tilboðunum er prísurin fyri kt-skipanina 11 mió. kr. tilsamans.</s>
              <s xml:lang="fo" cert="high">Eftir ætlan verða slakar 6 mió. kr. brúktar til kt-skipanina í 2024 og góðar 5 mió. kr. í 2025.</s>
            </p>
          </div>
          <div type="subsection" n="Til § 2">
            <head rend="bold">Til § 2</head>
            <p>
              <s xml:lang="fo" cert="high">Áseting um gildiskomu.</s>
              <s xml:lang="fo" cert="high">Lógin kemur í gildi, dagin eftir at hon er kunngjørd, og fer úr gildi 1. januar 2027.</s>
            </p>
            <p>
              <s xml:lang="fo" cert="high">Eftir ætlan fer arbeiðið í gongd fyrst í 2024.</s>
              <s xml:lang="fo" cert="high">TAKS metir, at arbeiðið tekur tvey ár, og tí verður væntað, at arbeiðið verður liðugt fyrst í 2026.</s>
              <s xml:lang="fo" cert="high">Ymisk viðurskifti kunnu kortini gera, at arbeiðið byrjar seinni enn ætlað ella tekur longri tíð enn væntað.</s>
              <s xml:lang="fo" cert="high">Fyri at tryggja, at arbeiðið kann gerast liðugt hóast møguligar seinkingar, er ásett, at lógin skal vera galdandi alt 2026.</s>
            </p>
          </div>
        </div>
      </div>
      <space dim="vertical" />
      <div type="signature">
        <dateline><orgName>Umhvørvismálaráðið</orgName>, <date when="2023-01-23">23.01.2023</date></dateline>
        <space dim="vertical" />
        <signed rend="center">
          <persName ref="https://tingdata.fo/person/he267dlh">
            <hi rend="bold">Ingilín D. Strøm</hi>
            <lb />
            <roleName>landsstýriskvinna</roleName>
          </persName>
        </signed>
        <signed rend="right"> / <persName>Pól E. Egholm</persName></signed>
      </div>
      <div type="section" n="Yvirlit yvir fylgiskjøl:">
        <head rend="bold">Yvirlit yvir fylgiskjøl:</head>
        <list rend="simple list-of-appendices">
          <item>Fylgiskjal 1: Ummælisskriv frá Vinnuhúsinum vegna KT-felagið</item>
          <item>Fylgiskjal 2: Útboðstilfar til kt-skipan til barsilsskipanina</item>
          <item>Fylgiskjal 3: Spurningar og svar til útboðstilfar</item>
        </list>
      </div>
    </body>
  </text>
</TEI>