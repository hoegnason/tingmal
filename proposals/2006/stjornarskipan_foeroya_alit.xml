<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title type="main">Stjórnarskipan Føroya – Álit</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents) and §27 (public debate) exceptions of the Faroese Copyright Act.</p>
                </availability>
            </publicationStmt>
            <sourceDesc>
                <bibl>
                    <title level="a" type="main">Stjórnarskipan Føroya – Álit</title>

                    <author>Jóan Pauli Joensen</author>
                    <author>Kári á Rógvi</author>
                    <author>Bárður Larsen</author>
                    <author>Ingibjørg Berg</author>
                    <author>Jóannes Hansen</author>
                    <author>Gurið Ann Joensen</author>
                    <author>Herluf Sigvaldsson</author>
                    <author>Birita L. Poulsen</author>
                    <author>Rúni Rasmussen</author>

                    <author>Anfinn Kallsberg</author>
                    <author>Poul Michelsen</author>
                    <author>Jacob Vestergaard</author>

                    <author>Høgni Hoydal</author>
                    <author>Annita á Fríðriksmørk</author>
                    <author>Finnur Helmsdal</author>

                    <author>Jóannes Eidesgaard</author>
                    <author>John Johannesen</author>
                    <author>Kristian Magnussen</author>

                    <author>Edmund Joensen</author>
                    <author>Bárður Nielsen</author>
                    <author>Lisabeth L. Petersen</author>

                    <author>Jenis av Rana</author>
                    <author>Bill Justinussen</author>

                    <author>Kári P. Højgaard</author>
                    <author>Dánjal Petur Hansen</author>

                    <publisher>Stjórnarskipanarnevndin, 2006</publisher>
                    <date when="2006-12-18">18. desember 2006</date>
                    <idno type="url">https://www.logting.fo/documents/15825</idno>
                    <idno type="isbn">99918-3-214-9</idno>
                    <idno type="filename">115.06 Skjal 1-Alit.pdf</idno>
                    <ref type="source" target="https://www.logting.fo/documents/15825">Original URL</ref>
                    <date type="accessed" when="2025-09-05" />
                </bibl>
            </sourceDesc>
        </fileDesc>
    </teiHeader>
    <text>
        <front>
            <div type="foreword">
                <pb n="7" />
                <head rend="bold">Fororð</head>

                <p>
                    <s>Hetta álit við uppskoti til eina nýggja føroyska stjórnarskipan verður við hesum latið Føroya Løgmanni.</s>
                </p>

                <p>
                    <s>Innihaldið í hesum áliti er fyrst ein inngangur, síðani ein rættiliga nágreinilig lýsing av, hví vit hava tørv á eini stjórnarskipan, og um tann søguliga møguleikan sum vit hava í hesum sambandi.</s>
                    <s>Eisini verður greitt frá arbeiðinum í teirri undirnevnd, ið hevur tikið sær av teimum spurningunum, sum trupult hevur verið at fingið semju um.</s>
                    <s>Sjálvt uppskotið til stjórnarskipan kemur í álitinum fyrst fyri í reinum líki og síðani við viðmerkingum.</s>
                    <s>Síðan eru prentaðar minnilutaviðmerkingar frá nevndarlimum.</s>
                    <s>Seinast í álitinum eru fylgiskjøl av týdningi fyri arbeiðið í nevndini og fyri framhaldandi viðgerð.</s>
                </p>

                <p>
                    <s>Við framløguni av hesum áliti verður hildin tann freist, sum ásett er í løgtingslóg nr. 79 frá 8. mai 2003, seinni broytt við løgtingslóg nr. 72 frá 23. mai 2005 um stjórnarskipanarnevnd.</s>
                    <s>Í hesi lóg stendur, at álit skal verða handað løgmanni áðrenn 31. desember 2006.</s>
                    <s>Eins og tíðarfreistin var hildin fyri <hi rend="bold">Fyrra Flaggdagsáliti</hi>, er tíðarfreistin eisini hildin fyri hetta álit, sum vit kunnu nevna <hi rend="bold">Jólaálitið</hi>.</s>
                </p>

                <p>
                    <s>Hóast tað er eitt og annað, sum fleiri meiningar eru um, so er semja um tað allarmesta, og tað verður neyvan nakrantíð semja um alt.</s>
                    <s>Í seinasta lagi um eitt gott ár verður løgtingsval, so útlitini til nú at fáa semju um hvønn smálut eru tí ikki tey bestu.</s>
                    <s>Tí er tað í hesum áliti eisini givið rúm fyri minnilutaviðmerkingum, sum kunnu takast við í teirri viðgerð, sum kemur at fara fram í løgtinginum, áðrenn álitið verður sent til endaliga atkvøðu.</s>
                    <s>Líka til tá hava føroyingar høvi til at koma við sínum viðmerkingum.</s>
                </p>

                <p>
                    <s>Tjóðveldisflokkurin, Sjálvstýrisflokkurin og Miðflokkurin hava við skrivi dagfest 7. desember 2006 heitt á formannin í Stjórnarskipanar nevndini um at mæla løgmanni til at leingja freistina fyri framløguna av endaliga uppskotinum til seint á vári 2007.</s>
                    <s>Formaðurin hevur sent uppskot teirra til løgmann uttan viðmerkingar.</s>
                    <s>Uttan mun til, hvat hendir ella ikki, so verður tað Føroya Løgmaður sum eigur næsta leik í hesum talvi.</s>
                </p>
                <space type="vertical" />
                <div type="signature">
                    <dateline>
                        <placeName>Tórshavn</placeName> tann <date when="2006-12-18">18. desember 2006</date>. </dateline>

                    <signed rend="center">
                        <persName>Jóan Pauli Joensen <lb /><roleName>Formaður</roleName></persName>
                    </signed>
                </div>
            </div>

            <div>
                <pb n="9" />
                <head>Stjórnarskipanarnevndin</head>
                <p>
                    <s><persName>Jóannes Eidesgaard, <roleName>løgmaður</roleName></persName> í landsstýrinum, sum varð skipað <date when="2004-01-31">31. januar 2004</date>, heitti á <persName>Jóan Paula Joensen</persName> um at halda áfram sum formaður í <orgName>Stjórnarskipanarnevndini</orgName>, sum sbrt. løgtingslóg nr. 79 frá 8. mai 2003 um stjórnarskipanarnevnd (seinni broytt við løgtingslóg nr. 72 frá 23. mai 2005), sum kom ístaðin fyri <orgName>Grundlógarnevndina</orgName>.</s>
                    <s>Formaðurin tilnevndi allar limirnar í serfrøðingabólkinum av nýggjum.</s>
                    <s>Politisku umboðini eru vald av politisku flokkunum og millum landsstýrismenn.</s>
                    <s>Bert teir smáu flokkarnir <orgName>Miðflokkurin</orgName> og <orgName>Sjálvstýris</orgName> flokkarnir hava rætt til varamann.</s>
                </p>

                <div>
                    <head rend="bold">Serfrøðingabólkurin:</head>

                    <listPerson>
                        <person xml:id="joan-pauli-joensen">
                            <persName>Jóan Pauli Joensen</persName>
                            <education>fil.dr.; dr.phil.</education>
                            <affiliation>
                                <roleName>rektari; professari</roleName>
                                <orgName>Fróðskaparsetur Føroya</orgName>
                            </affiliation>
                            <roleName type="committee">formaður</roleName>
                        </person>
                        <person xml:id="kari-a-rogvi">
                            <persName>Kári á Rógvi</persName>
                            <education>cand. jur.; LL.M.; Ph.D.-lesandi</education>
                            <affiliation>
                                <orgName>Háskóli Íslands</orgName>
                            </affiliation>
                            <roleName type="committee">næstformaður</roleName>
                        </person>
                        <person xml:id="bardur-larsen">
                            <persName>Bárður Larsen</persName>
                            <education>cand. jur.</education>
                            <affiliation>
                                <roleName>ráðgevi</roleName>
                                <orgName>Kommunusamskipan Føroya</orgName>
                            </affiliation>
                            <roleName type="committee">nevndarlimur</roleName>
                        </person>
                        <person xml:id="ingibjorg-berg">
                            <persName>Ingibjørg Berg</persName>
                            <education>cand. scient. pol.</education>
                            <affiliation>
                                <roleName>trivnaðarstjóri</roleName>
                                <orgName>Tórshavnar kommuna</orgName>
                            </affiliation>
                            <roleName type="committee">nevndarlimur</roleName>
                        </person>
                        <person xml:id="joannes-hansen">
                            <persName>Jóannes Hansen</persName>
                            <education>cand. mag.</education>
                            <affiliation>
                                <roleName>rektari</roleName>
                                <orgName>Føroya Læraraskúli</orgName>
                            </affiliation>
                            <roleName type="committee">nevndarlimur</roleName>
                        </person>
                        <person xml:id="gurid-ann-joensen">
                            <persName>Gurið Ann Joensen</persName>
                            <education>cand. jur.</education>
                            <affiliation>
                                <roleName>stjóri</roleName>
                                <orgName>Kærustovnurin</orgName>
                            </affiliation>
                            <roleName type="committee">nevndarlimur</roleName>
                        </person>
                        <person xml:id="herluf-sigvaldsson">
                            <persName>Herluf Sigvaldsson</persName>
                            <education>MSS</education>
                            <affiliation>
                                <roleName>deildarstjóri</roleName>
                                <orgName>Løgmansskrivstovan</orgName>
                            </affiliation>
                            <roleName type="committee">nevndarlimur</roleName>
                        </person>
                        <person xml:id="birita-l-poulsen">
                            <persName>Birita L. Poulsen</persName>
                            <education>cand. jur.</education>
                            <affiliation>
                                <roleName>ráðgevi</roleName>
                                <orgName>Løgtingsins Umboðsmaður</orgName>
                            </affiliation>
                            <roleName type="committee">nevndarlimur</roleName>
                        </person>
                    </listPerson>


                </div>

                <div>
                    <head rend="bold">Skrivari:</head>
                    <listPerson>
                        <person xml:id="runi-rasmussen">
                            <persName>Rúni Rasmussen</persName>
                            <education>M.S.Sc.</education>
                            <roleName type="committee">skrivari</roleName>
                        </person>
                    </listPerson>
                </div>

                <div>
                    <head>Politisku umboðini</head>
                    <listOrg>
                        <org xml:id="org-folkaflokkurin">
                            <orgName>Fólkaflokkurin</orgName>
                            <listPerson>
                                <person xml:id="anfinn-kallsberg">
                                    <persName>Anfinn Kallsberg</persName>
                                    <roleName>løgtingsmaður</roleName>
                                </person>
                                <person xml:id="poul-michelsen">
                                    <persName>Poul Michelsen</persName>
                                    <roleName>løgtingsmaður</roleName>
                                </person>
                                <person xml:id="jacob-vestergaard">
                                    <persName>Jacob Vestergaard</persName>
                                    <roleName>landsstýrismaður</roleName>
                                </person>
                            </listPerson>
                        </org>

                        <org xml:id="org-tjodveldisflokkurin">
                            <orgName>Tjóðveldisflokkurin</orgName>
                            <listPerson>
                                <person xml:id="hogni-hoydal">
                                    <persName>Høgni Hoydal</persName>
                                    <roleName>løgtingsmaður</roleName>
                                </person>
                                <person xml:id="annita-a-fridriksmork">
                                    <persName>Annita á Fríðriksmørk</persName>
                                    <roleName>løgtingsmaður</roleName>
                                </person>
                                <person xml:id="finnur-helmsdal">
                                    <persName>Finnur Helmsdal</persName>
                                    <roleName>løgtingsmaður</roleName>
                                </person>
                            </listPerson>
                        </org>

                        <org xml:id="org-javnadarflokkurin">
                            <orgName>Javnaðarflokkurin</orgName>
                            <listPerson>
                                <person xml:id="joannes-eidesgaard">
                                    <persName>Jóannes Eidesgaard</persName>
                                    <roleName>løgmaður</roleName>
                                </person>
                                <person xml:id="john-johannesen">
                                    <persName>John Johannesen</persName>
                                    <roleName>løgtingsmaður</roleName>
                                </person>
                                <person xml:id="kristian-magnussen">
                                    <persName>Kristian Magnussen</persName>
                                    <roleName>løgtingsmaður</roleName>
                                </person>
                            </listPerson>
                        </org>

                        <org xml:id="org-sambandsflokkurin">
                            <orgName>Sambandsflokkurin</orgName>
                            <listPerson>
                                <person xml:id="edmund-joensen">
                                    <persName>Edmund Joensen</persName>
                                    <roleName>tingformaður</roleName>
                                </person>
                                <person xml:id="bardur-nielsen">
                                    <persName>Bárður Nielsen</persName>
                                    <roleName>landsstýrismaður</roleName>
                                </person>
                                <person xml:id="lisabeth-l-petersen">
                                    <persName>Lisabeth L. Petersen</persName>
                                    <roleName>løgtingsmaður</roleName>
                                </person>
                            </listPerson>
                        </org>

                        <org xml:id="org-midflokkurin">
                            <orgName>Miðflokkurin</orgName>
                            <listPerson>
                                <person xml:id="jenis-av-rana">
                                    <persName>Jenis av Rana</persName>
                                    <roleName>løgtingsmaður</roleName>
                                </person>
                                <person xml:id="bill-justinussen">
                                    <persName>Bill Justinussen</persName>
                                    <roleName>varalimur</roleName>
                                    <roleName>løgtingsmaður</roleName>
                                </person>
                            </listPerson>
                        </org>

                        <org xml:id="org-sjalvstyrisflokkurin">
                            <orgName>Sjálvstýrisflokkurin</orgName>
                            <listPerson>
                                <person xml:id="kari-p-hojgaard">
                                    <persName>Kári P. Højgaard</persName>
                                    <roleName>løgtingsmaður</roleName>
                                </person>
                                <person xml:id="danjal-petur-hansen">
                                    <persName>Dánjal Petur Hansen</persName>
                                    <roleName>varamaður</roleName>
                                </person>
                            </listPerson>
                        </org>
                    </listOrg>
                </div>
            </div>
        </front>
        <text>
            <div type="introduction">
                <p>
                    <s><hi rend="bold">Frágreiðingin um grundlógararbeiði</hi> frá formanninum í grundlógarnevndini, varð latin landsstýrismanninum í sjálvstýrismálum <date when="2001-31-31">31. desember 2001</date>, og eftir at verða løgfrøðiliga kannað og rættað, endaliga lagt fram fyri almenningin <date when="2002-03-14">14. mars 2002</date>.</s>
                    <s>Eftir at henda formansfrágreiðingin frá 2001 var latin úr hondum, dovnaði politiski áhugin fyri grundlógararbeiðinum eina tíð, tí val stóð fyri durum.</s>
                    <s>Eftir løgtingsvalið <date when="2002-04-30">30. apríl 2002</date> var semja um at halda fram við arbeiðinum við støði í eini dagførdari lóg um grundlógarnevnd – løgtingslóg nr. 79 frá 8. mai 2003 um grundlógarnevnd.</s>
                    <s>Arbeiðið byrjaði so smátt aftur av álvara, men politisku leikirnir førdu nú aftur við sær, at løgmaður útskrivaði val at verða <date when="2004-01-20">20. januar 2004</date>.</s>
                    <s>Dagarnir hjá <orgName>fullveldissamgonguni</orgName>, sum hevði hildið saman síðani 1998, vóru nú taldir.</s>
                </p>

                <p>
                    <s><date when="2004-01-31">31. januar 2004</date> skipaðu <orgName>Javnaðarflokkurin</orgName>, <orgName>Sambandsflokkurin</orgName> og <orgName>Fólkaflokkurin landsstýri</orgName>.</s>
                    <s>Vanliga arbeiðið í grundlógarnevndini helt mestsum uppat, men tað var kortini einki, ið forðaði fyri, at formaðurin saman við næstformanninum Kára á Rógvi og skrivaranum Bárði Larsen fingu gjørt eina formansfrágreiðing við einum fullfíggjaðum uppskoti til eina føroyska grundlóg (stjórnarskipan).</s>
                    <s>Hetta álit kallaðist <hi rend="bold">Fyrra Flaggdagsálit</hi>.</s>
                    <s><hi rend="bold">Frágreiðing frá formanninum í grundlógarnevndini</hi>, og varð latið løgmanni flaggdagin 2004.</s>
                </p>

                <p>
                    <s>Grundarlagið fyri arbeiðinum í <orgName>Stjórnarskipanarnevndini</orgName> er framvegis løgtingslóg nr. 79 frá 8. mai 2003, broytt við løgtingslóg nr. 72 frá 23. mai 2005, soleiðis, at orðið <orgName>Grundlógarnevnd</orgName> er skift út við <orgName>Stjórnarskipanarnevnd</orgName>.</s>
                    <s>Fyri at uppfylla lógarinnar krøv skal løgmaður hava álitið og uppskot til stjórnarskipan handað í seinasta lagi 31. desember 2006; hetta verður tí eitt Jólaálit.</s>
                </p>

                <p>
                    <s>Hetta álit, sum nú verður lagt fram, byggir á tað arbeiðið, sum er gjørt frammanundan, fyrst og fremst á Fyrra Flaggdagsálitið, bæði tá ið talan er um uppskot til lógargreinar og viðmerkingar.</s>
                    <s>Nevndararbeiðið er farið fram á tann hátt, at arbeitt hevur verið í tveimum høpum, ávikavist <hi rend="bold">Lítla Kamari</hi> og <hi rend="bold">Stóra Kamari</hi>.</s>
                    <s>Í Lítla Kamari hava bert serfrøðingarnir sitið, meðan øll Stjórnarskipanarnevndin hevur møtt í Stóra Kamari.</s>
                    <s>So hvørt sum Lítla Kamar er komið ásamt um orðingar, eru tær lagdar fyri Stóra Kamar til viðgerðar, soleiðis at nevndarlimirnir eru bidnir um at koma við skrivligum viðmerkingum, fyri at lætta um hjá formanni og skrivara, men hesin arbeiðsháttur kom tíverri ikki at verða nógv nýttur, so flestu viðmerkingarnar eru komnar munnliga í orðaskiftinum á sjálvum fundunum.</s>
                </p>

                <p>
                    <s>Hetta hevur verið eitt drúgt arbeiði, og tað hevur í rættiliga stóran mun eydnast at koma til semju um tað mesta, hóast okkurt enn er, sum fleiri meiningar eru um, eins og tað eru greinar og viðmerkingar, sum høvdu kunnað trongt til meira tíð og nágreiniligari viðgerð.</s>
                    <s>Tað er møguligt, at øll <orgName>Stjórnarskipanarnevndin</orgName> at enda hevði kunnað funnið saman um eina semju um hvørja einstaka grein í uppskotinum, eins og semja hevði kunnað verið um viðmerkingarnar til hvørja grein, men tað hevði tikið sera langa tíð, og ta tíðina hevur <pb n="12" />nevndin ikki.</s>
                    <s>Vandi hevði eisini verið fyri at hugbindingin hjá serfrøðingunum av álvara fór at dovna burtur, um útlit var til at freistin ikki fór at verða hildin.</s>
                </p>   

                <p>
                    <s>Formaðurin hevur ta áskoðan, at nú er komið so langt á mál, sum tað nú einaferð ber til innan fyri tær umstøður og karmar, sum nevndin hevur havt at virka innanfyri.</s>
                    <s>Uppskotið skal eisini viðgerast í løgtinginum, har tær seinastu semjurnar mugu finnast.</s>
                    <s>Hóast tað hevði verið tað besta, so nýtist kortini ikki at vera semja um alt í einum nevndaruppskoti.</s>
                    <s>Allir nevndarlimirnir, bæði teir politiskt valdu og teir sum formaðurin hevur tilnevnt, hava fingið høvi til at koma við minnilutauppskotum og -viðmerkingum í sjálvum álitinum, sum kunnu takast við í endaligu viðgerðini av uppskotinum um eina føroyska stjórnarskipan.</s>
                    <s>Mótsett serfrøðingunum í nevndini fáa politikararnir høvi at viðgera endaliga uppskotið á tingi.</s>
                </p>

                <p>
                    <s>Frá byrjan varð avgjørt at seta eina undirnevnd við formonnum og serliga tilnevndum umboði frá teimum politisku flokkunum at viðgera tær greinir, har tað kundi væntast at koma at verða trupult at fáa semju.</s>
                    <s>Formaðurin tilnevndi Herluf Sigvaldsson til formann í hesi undirnevnd.</s>
                    <s>Úrslitið av tí, sum er tulkað sum semja, er tikið við sum partur av uppskotinum til stjórnarskipan, men høvi hevur ikki verið at viðgjørt tær í plenum.</s>
                    <s>Hetta eru greinirnar 1 (fólkið og landið), 58 (skipan), 59 (umskipan), 78 (uttanríkisvald), 79 (samveldi), 82 (samtykt) umframt formælið.</s>
                    <s>Løgmaður, sum eisini er limur í stjórnarskipanarnevndini, hevur nýtt høvi til at vísa á, at hann ikki tekur undir við øllum, sum stendur um uttanríkisvald (§ 78) og um skipan av landsstýrinum (§ 58).</s>
                </p>

                <p>
                    <s>Eftir samtykt í plenum av grein 47 (2) um, at tveir triðingar av tingmonnum kunnu samtykkja, at val skal vera í ótíð, hevur ein meiriluti í teirri tjóðskaparligu semjunevndini ikki tikið undir við hesum.</s>
                    <s>Meirilutin í hesi serligu nevnd mælti heldur til at staðfesta verandi støðu, har løgmaður kann skriva út val.</s>
                    <s>Grundgevingin var, at grein 47 (2), sum hon stendur, hevur óhepnar avleiðingar fyri valdsjavnvágina millum útinnandi og lóggevandi valdið.</s>
                    <s>Ásetingin er kortini varðveitt, tí nevndin í plenum samtykti hana, áðrenn semjunevndin tók hana upp aftur til viðgerðar.</s>
                </p>

                <p>
                    <s>Í uppskotinum hava vit endurnýtt orð sum <hi rend="bold">landsstýri</hi>, <hi rend="bold">løgmaður</hi> og <hi rend="bold">landsstýrismenn</hi>.</s>
                    <s>Í undirnevndini vóru fleiri, sum heldur vildu skifta um orðið <hi rend="bold">landsstýri</hi> við <hi rend="bold">stjórn</hi>, orðið <hi rend="bold">løgmaður</hi> við <hi rend="bold">forsætisráðharri</hi> og orðið <hi rend="bold">landsstýrismenn</hi> við <hi rend="bold">ráðharrar</hi>.</s>
                    <s>T.d. fer landsstýrismaður í uttanríkismálum at eita uttanríkisráðharri.</s>
                    <s>Øvugt av greinunum um til dømis skipan, umskipan og samtykt, sum niðurstøða var um í undirbólkinum, so varð fatanin um broyting av heitunum ikki greið.</s>
                    <s>Tí er eingin broyting framd av heitum í mun til verandi stýrisskipan.</s>
                    <s>Verður politisk semja um hetta, so er sjálvsagt einki til hindurs fyri, at <hi rend="bold">landsstýrismaður</hi> verður broytt til <hi rend="bold">ráðharri</hi> og uppskotið til stjórnarskipan lagað eftir hesum.</s>
                    <s>Greitt verður aðrastaðni í álitinum frá mannagongdini í arbeiðinum í hesi undirnevnd (sí síðu 15).</s>
                </p>

                <p>
                    <s>Viðmerkjast skal, at tað eru partar í hesum stjórnarskipanaruppskoti, sum hava ásetingar um øki, sum føroysku myndugleikarnir ikki hava yvirtikið.</s>
                    <s>Dømi <pb n="13"/>um hetta er parturin um dómsvald.</s>
                    <s>Í samveldisstøðu eru eyðvitað oftast samveldisdómstólar.</s>
                    <s>Nú stjórnarskipanin verður til, eru dómsmál felagsmál millum Danmark og Føroyar, men nýliga er staðfest, við serligari yvirtøkulóg, at føroyingar kunnu stovna egnar dómstólar á lægri stigi.</s>
                    <s>Tískil er skilagott eisini at hava ásetingar um dómsvald, hóast í løtuni ikki partur av okkara skipan.</s>
                </p>

                <p>
                    <s>Viðmerkingar eru ikki gjørdar til allar lógargreinarnar í uppskotinum.</s>
                    <s>Formansskapurin og samfelagsfrøðingarnir hava ta áskoðan, at tað er gott við viðmerkingum, men at viðmerkingar ikki eru eitt endamál í sær sjálvum, sum onkuntíð í vanligum lógarsmíði.</s>
                    <s>Greinarnar sjálvar, og ikki viðmerkingarnar, hava normerandi virði.</s>
                </p>

                <p>
                    <s>Tað stendur í § 4 í lóg um stjórnarskipanarnevnd, at meðan nevndin arbeiðir, skipar hon fyri at kunna og hoyra føroyska fólkið.</s>
                    <s>Hetta hevur nevndin gjørt við at skipa fyri fleiri almennum kunningarfundum og kunningartiltøkum í skúlum og fyri áhugabólkum.</s>
                    <s>Eisini stendur í § 4, stk. 2.: <hi rend="bold">„At tryggja innlit og ávirkan fólksins skal nevndin lata landsstýrinum fyribils álit og uppskot til stjórnarskipan. Nevndin skipar síðani fyri hoyringum í øllum valdømum, har fólkið, kommunur og áhugabólkar fáa høvi at ummæla arbeiðið hjá stjórnarskipanarnevndini.“</hi></s>
                    <s>Uppskotið til føroyska stjórnarskipan, kortini uttan viðmerkingar, sum tað stendur í <hi rend="bold">Fyrra Flaggdagsáliti</hi> er eisini umsett til enskt, og hava løgfrøðingar uttan fyri Føroyar sýnt stóran áhuga fyri hesum.</s>
                    <s>Tað hevur sostatt borið væl til at kunna seg um arbeiðið hjá nevndini.</s>
                    <s>Eisini hevur nevndin sína egnu heimasíðu www.ssn.fo.</s>
                </p>

                <p>
                    <s>Í sambandi við kunningina hevur <hi rend="bold">Fyrra Flaggdagsálitið</hi> verið nýtt sum eitt fyribils álit.</s>
                    <s>Liður í kravdu kunningini er eisini, at nú uppundir endan á arbeiðinum, fær hvørt húski í Føroyum seinasta uppskotið við einum upplýsandi inngangi.</s>
                </p>

                <p>
                    <s>Eftir <date when="2006-12-31">31. desember 2006</date> verður løgmaður at taka stig til, hvat víðari hendir í hesum máli.</s>
                </p>
            </div>

            <div>

                <head>Tjóðskaparliga semjunevndin</head>

                <div>
                    <head rend="bold">Herluf Sigvaldsson, formaður</head>

                    <p>
                        <s>Á einum av sínum fyrstu fundum avráddi stjórnarskipanarnevndin at seta eina undirnevnd at viðgera truplu spurningarnar í stjórnarskipanaruppskotinum.</s>
                        <s>Nevndin, ið gekk undir heitinum tjóðskaparliga semjunevndin, var mannað við formanninum í Stjórnarskipanarnevndini og einum umboði fyri hvønn flokk á tingi.</s>
                        <s>Harumframt luttók undirritaði sum nevndarformaður og skrivarin á uttanríkisdeildini sum nevndarskrivari.</s>
                    </p>

                    <p>
                        <s>Spurningarnir, ið vórðu tiknir upp til máls í nevndini, vóru hugtøk og heiti, formæli, fólkið og landið, stýrislag, skipan, umskipan, uttanríkisvald, samtykt og gildi.</s>
                        <s>Mannagongdin fyri nevndarviðgerðini var skipað við orðaskifti fyri hvørjum spurningi sær, har allar røddir vóru frammi.</s>
                        <s>Síðan varð málið viðgjørt á næsta fundi við samtykt fyri eyga av ítøkiligum orðingum við støði í orðaskiftinum frammanundan.</s>
                        <s>Talt varð eftir tingmannatali hjá hvørjum einstøkum umboði fyri hvønn flokk á tingi, tá ið samtyktir vórðu gjørdar.</s>
                    </p>

                    <p>
                        <s>Verður tikið samanum, ber til at siga, at nevndin var samd um orðingarnar viðvíkjandi formæli, fólkið og landið umframt samtykt og gildi.</s>
                        <s>Hinvegin var nevndin ikki fullsamd um orðingarnar viðvíkjandi stýrislagi, skipan, umskipan og uttanríkisvaldi.</s>
                        <s>Ein breiður meiriluti umboðandi 25 tingmenn á tingi tók undir við orðingunum, meðan ein minniluti umboðandi 7 tingmenn á tingi var ímóti.</s>
                        <s>Tá ið ræður um orðingarnar viðvíkjandi samveldi undir uttanríkisvaldi tók ein meiriluti umboðandi 18 tingmenn á tingi undir við orðingunum, meðan ein minniluti umboðandi 14 tingmenn á tingi var ímóti.</s>
                    </p>

                    <p>
                        <s>Spurningar, ið vórðu havdir á lofti undir viðgerðini, vóru millum aðrar mangar, hvørt tað er neyðugt at nakað stendur um viðurskifti Føroya við onnur lond og ríki ella um orðingarnar tvørturímóti skuldu gerast meira ítøkiligar um hesi viðurskifti.</s>
                        <s>Eisini varð spurningurin drúgt viðgjørdur, hvørt stjórnarskipanin skuldi heimila lóggávuvaldinum at seta á stovn forseta á sama hátt sum heimilað verður lóggávuvaldinum at umskipa løgmansembætið.</s>
                    </p>

                    <p>
                        <s>Annars skal verða sagt frá, at stóra óloysta ósemjan fevndi sum áður umrøtt um orðingarnar viðvíkjandi samveldi, og serliga ásetingina um at fara burtur úr samveldi.</s>
                        <s>Teir, ið vóru fyri, hildu fast um mannagongdina um meiriluta av teimum, sum vóru á fólkaatkvøðu, meðan teir, ið vóru ímóti, hildu fast um mannagongdina um meiriluta av øllum teimum, sum hava atkvøðurætt.</s>
                        <s>Í hesum sambandi vórðu neyðsemjur royndar, ið fevndu um tvær løgtingssamtyktir við løgtingsvali ímillum undan fólkaatkvøðu eins og at seta valluttøku á fólkaatkvøðu <pb n="16"/>uppá í minsta lagi tveir triðingar av øllum veljarum sum gildistreyt.</s>
                        <s>Hesar neyðsemjur vunnu tó ikki frama.</s>
                    </p>

                    <p>
                        <s>Eg skal at enda siga um tjóðskaparligu semjunevndina, at limirnir tóku virknan lut á teimum seks fundunum, ið vóru, og viðgjørdu ymsu málini við fullum álvara.</s>
                        <s>Annars eri eg sannførdur um, at spurningurin um hvussu ein fólkaatkvøða skal fara fram viðvíkjandi samveldi, heruppií at siga úr gildi samveldið við Danmørk og Grønland, var ikki búgvin at royna semju um á hesum sinni og krevur sostatt fleiri politiskar mýkingar til tess at eingin skal kenna rættarstøðu fólksins skerda.</s>
                    </p>
                </div>
            </div>

            <div>
                <head><s>Hví stjórnarskipan?</s></head>

                <p>
                    <hi rend="bold">
                        <s>Øll lond hava stjórnarskipanir, men virði teirra veldst um fólkið í landinum tekur undir við teimum og gevur seg undir stýri teirra.</s>
                        <s>Grannatjóðir okkara hava flestar langt síðani skrivað og samtykt stjórnarskjøl.</s>
                        <s>Noreg fekk stjórnarskipan í 1814, Danmark í 1849, Ísland í 1874.</s>
                        <s>Við slíkum skjali verður valdið skipað, fólksins rættindi vard, og tjóðin mennist.</s>
                    </hi>
                </p>

                <p>
                    <s>Í Føroyum hevur fólkið tikið undir við og virt landsins stýri í so langa tíð, at vit vita ikki rættiliga, nær Føroyar eru skipaðar sum land, tað er sum politisk eind við egnum stovnum og lógum.</s>
                    <s>Føroyska tjóðin kennir seg knýtta saman í felagsskap og samleika og kennir seg heima í Føroyum.</s>
                    <s>Føroyingar virða føroysku stjórnarskipanina – eisini tá tey ráðandi gera mistøk.</s>
                    <s>Stjórnarskipanin, sum nú er í uppskoti, er hin seinasta og mest víðfevnda føroyska stjórnarskipanin, men søgan byrjar ikki her.</s>
                    <s>Heldur enn at stovna Føroyar sum land og løgdømi, er stjórnarskipanin í uppskoti víðari menning av teimum siðvenjum og lógum, sum saman eru stjórnarskipan Føroya.</s>
                </p>

                <div>
                    <head rend="bold">Aftur um stjórnarskipanina í uppskoti</head>

                    <p>
                        <s>Ikki er dulsmál, at stjórnarskipanin í uppskoti upprunaliga stavar frá grundlógarnevndini, sum varð sett tíðliga í 1999.</s>
                        <s>Grundlógararbeiðið var upprunaliga partur av fullveldisætlanini hjá landsstýrinum, ið sett varð í 1998 og í broyttum líki sat fram til valið í 2004.</s>
                        <s>Tíðliga í tilgongdini varnaðust tey í nevndini kortini, at grundlóg er gott hugskot fyri eitt og hvørt samfelag, við ella uttan fullveldi.</s>
                        <s>Næstu grannalond okkara, Noreg og Ísland, fingu eisini sínar skipanir í samveldisstøðu.</s>
                        <s>Henda hugsan mentist, og tóku bæði samveldis- og sjálvræðissinnaði undir við, at nevndin skuldi arbeiða fram ímóti grundleggjandi skjali fyri Føroya fólk, landið og løgdømið Føroyar.</s>
                        <s>Í hesum samstarvsanda fekk nevndin navnið <orgName>Stjórnarskipanarnevndin</orgName>, og skjalið heitið Stjórnarskipan.</s>
                    </p>
                </div>

                <div>
                    <head rend="bold"><s>Tjóðskaparlig semja – felags grundvøllur at minka um ósemjur</s></head>

                    <p>
                        <s>Hvør er so stjórnarskipanin í uppskoti, og hvussu skulu føroyingar fata hana?</s>
                        <s>Tulking og fatan av stjórnarskipan ella grundlóg veldst um ráðandi virðini, ið komandi ættarlið leggja í hana.</s>
                        <s>Stjórnarskipanarnevndin og Føroya fólk í dag hava bert avmarkaða ávirkan á hesi viðurskifti.</s>
                        <s>Nevnd og fólk, ið taka undir, hava kortini ta ávirkan á eftirtíðina at seta snið og skipan á tey orð og ásetingar, ið skulu vera støði undir framtíðar stýri og stjórnarskipan.</s>
                    </p>

                    <p>
                        <s>At undirtøka er fyri, at skilagott er við grundleggjandi politiskum og løgfrøðiligum skjali fyri landið Føroyar, sigur frá grundleggjandi hugsjón um samfelag, ið tørvar felags grundvøll.</s>                        
                        <s>Henda grundvøll hava føroyingar í felags siðum, søgu og mentan.</s>
                        <s>Men alt er ikki semja.</s>
                        <s>Hóast einsháttaðir og samdir á mangan hátt, <pb n="18" />standa føroyingar eyðvitað spjaddir í mongum lutum.</s>
                        <s>Uttan trætu og orðaskifti í virðisspurningum verður eingin tillaging og framburður.</s>
                        <s>Men tað stríð innanhýsis, ið verið hevur um sambandið við danska ríkið, hevur møtt og órógvað okkum ov mikið.</s>
                    </p>

                    <p>
                        <s>Tí vilja vit við hesi stjórnarskipan skapa betri tóna og samanhald í tjóð og samfelag okkara, tí hóast ósemju um samveldi og sjálvræði, ber til at kjakast um politisku sjónarmiðini og áhugamálini innan fyri somu karmar.</s>
                        <s>Ber til at halda ósemjur og áhugamál innan sama grundleggjandi karm – sama grundleggjandi tekst, sum allir føroyingar hava tikið undir við – so er grundarlag skapt fyri einum meira virðiligum og semjusøkjandi samfelag.</s>
                    </p>

                    <p>
                        <s>Stjórnarskipanin ber í sær semju um støðu okkara og semju um, hvagar vit kunnu fara, og hvussu vit tá gera.</s>
                    </p>

                    <p>
                        <s>At skapa meira støðugt, virðiligt og semjusøkjandi samfelag er aðalendamál við skrivaðari stjórnarskipan sum henni í uppskoti.</s>
                        <s>Tí skjóta vit upp eina sokallaða tjóðskaparliga semju.</s>
                        <s>Hon ber í sær, at vit føroyingar staðfesta á skrift, at vit eru samdir um, at vit eru tjóð og land.</s>
                        <s>Eisini staðfesta vit mannagongdir fyri, hvussu gerast skal, tá og um vit loysa frá verandi samveldisskipan – ella teingja okkum at øðrum skipanum.</s>
                        <s>Við hesum hava vit ikki loyst ósemjuna um loysing ella samband; tað er heldur ikki endamálið.</s>
                        <s>Men heldur jarða vit so stóran part av hesi ósemju sum gjørligt; tá er nógv vunnið, og tá hava vit fingið til vega felags fatan um verandi støðu, hvagar vit kunnu fara og hvussu.</s>
                    </p>

                    <p>
                        <s>Í uppskotinum til nýggja stjórnarskipan fyri Føroyar hava vit fyri at slóða fyri semju roynt at sett orð á verandi skipan og mannagongdir at broyta hana.</s>
                        
                        <!-- should this be a sentence?-->
                        <seg>Hetta merkir, at vit samtykkja, at:</seg>

                        <list rend="bulleted">
                            <item>
                                <s><placeName>Føroyar</placeName> eru land</s>
                            </item>
                            <item>
                                <s>Føroyingar eru tjóð</s>
                            </item>
                            <item>
                                <s><placeName>Føroyar</placeName> eru í sáttmálakendum samveldi</s>
                            </item>
                            <item>
                                <s><placeName>Føroyar</placeName> kunnu eftir serligari mannagongd taka seg úr ella geva seg í samveldi, tá tjóðin vil tað</s>
                            </item>
                        </list>
                    </p>

                    <p>
                        <s>Vit eru nú í samveldi við <placeName>Danmark</placeName> og <placeName>Grønland</placeName>.</s>
                        <s><orgName>Løgtingið</orgName> hevur samtykt heimastýrisskipanina og hevur virkað eftir henni.</s>
                        <s>Heimastýrisskipanin er sum aðrar avtalur, ið lond gera sínámillum, soleiðis háttað, at hvør parturin hevur líka góðan rætt at tulka hana.</s>
                        <s>Við nýggju stjórnarskipanini samtykkja føroyingar, at hetta er okkara fatan av støðuni.</s>
                    </p>

                    <p>
                        <s>Hetta er neyvan fjart frá støðuni hjá dønum heldur.</s>
                        <s>Seinast danski forsætisráðharrin alment segði frá teirri donsku støðuni, segði hann, at føroyingar kundu loysa frá Danmark og taka fullveldi, um teir vildu tað.</s>
                        <s>Sjálvur ynskti hann tó, at føroyingar ikki fóru nakran veg stjórnarliga, men heldur valdu at <pb n="19"/>tillaga verandi skipan.</s>
                        <s>Eisini mangir føroyingar halda, at skipanin við Danmark er til fyrimuns fyri okkum, og at vit skulu halda fast við henda felagsskap við danska ríkið.</s>
                        <s>Men valla nakar føroyingur ivast í, at vit kunnu taka okkum burturúr, um og tá vit vilja tað.</s>
                    </p>

                    <p>
                        <s>Ein spurningur verður tí, hvussu vit vita, at føroyingar vilja taka seg burtur úr samveldi sínum við Danmark.</s>
                        <s>Uppskot okkara er, at vit samtykkja mannagongd, so eingin ivi skal vera.</s>
                    </p>
                </div>
                
                <div>
                    <head rend="bold"><s>Vit hava eina skipan til vit velja eina aðra</s></head>

                    <p>
                        <s>Onkur hevur hildið, at uppskotið hjá okkum at seta orð á føroysku stjórnarskipanina skal stríða ímóti heimastýrisskipanini ella tingskipanini ella øðrum reglum.</s>
                    </p>

                    <p>
                        <s>Fyrr var illa. Tað var eitt ilt spjað av eini stjórnarskipan, sum ikki onkursvegna stríddi ímóti teirri skipan, ið var frammanundan.</s>
                    </p>

                    <p>
                        <s>Fyri at taka stutt samanum føroyska stjórnarsøgu, so hava vit so mangan fingið brot við eldri skipan.</s>
                        <s>Tá Sigmundur Brestisson skeyt upp, at tingið skuldi samtykkja at føroyingar skuldu taka við kristnari trúgv, var hetta klárt í stríði við galdandi skipan.</s>
                        <s>Sama var, tá ið tingið, helst við ringum tannabiti, samtykti at virða norska kongin.</s>
                        <s>Eisini tá ið kongur í síni tíð tók sær einaveldi og noyddi fólk at svørja sær trygdareið, var hetta ólógligt.</s>
                        <s>Einaveldiskongur setti í gildi Kongalógina sum grundlóg.</s>
                        <s>Kongalógin sigur seg at galda ævigt.</s>
                        <s>Longu av teirri orsøk skuldu bæði norska og danska grundlógin verið vístar burtur sum ólógligar og stríðandi móti Kongalógini.</s>
                        <s>Og tó eru tær samtyktar og frammi hvønn dag.</s>
                    </p>

                    <p>
                        <s>Heimastýrisskipanin er í so máta eisini lógarbrót.</s>
                        <s>Danska ríkisgrundlógin sigur kong at hava vald at skriva út val, staðfesta lógir og velja landsins stjórn.</s>
                        <s>Hon sigur danska ríkistingið eiga vald at samtykkja lógir, áleggja skatt og játta pengar.</s>
                        <s>Men hóast tað, ja so legði heimastýrisskipanin, ið fyrst føroyingar, síðani danir samtyktu, allar hesar heimildir til føroyskar myndugleikar.</s>
                    </p>

                    <p>
                        <s>Tá danir tó í 1953 smíðaðu og samtyktu nýggja ríkisgrundlóg, søgdu tey lærdu og lógkønu í áliti sínum, at heimastýrisskipanin mátti metast at vera í samsvari við ríkisgrundlógina, tí annars var hon jú ikki sett í gildi.</s>
                    </p>

                    <p>
                        <s>Sama siga vit. Tá ið vit hava samtykt hesa stjórnarskipan, og hon ótarnað verður vird og brúkt, so má hon metast at vera í samsvari við verandi skipan – ella at hava broytt verandi skipan.</s>
                    </p>

                    <p>
                        <s>Í øllum førum eiga vit rættin at siga, hvat vit halda er sambærligt við heimastýrisskipanina.</s>
                        <s>Føroyingar allir mugu taka støðu til, um teir taka undir við uppskotinum um Stjórnarskipan Føroya, tað – og bara tað – ger av, um hon fær gildi.</s>
                    </p>
                </div>

                <div>
                    <head rend="bold"><s>Hvat stendur í eini stjórnarskipan?</s></head>
                    
                    <p>
                        <seg>Til ber at býta mest vanligu stjórnarskipanir upp í ymsar tættir:</seg>

                        <list rend="bulleted">
                            <item>
                                <s>Ásetingar um sjálvsfatan og samleika hjá landi og tjóð</s>
                            </item>
                            <item>
                                <s>Ásetingar um viðurskifti landsins úteftir og møguligt sundurbýti inneftir</s>
                            </item>
                            <item>
                                <s>Ásetingar um stýri, hvørjir stovnar eru, hvat vald teir hava, og hvussu teir fremja tað</s>
                            </item>
                            <item>
                                <s>Ásetingar um rættindi fólksins og aðrar avmarkingar av almenna valdinum</s>
                            </item>
                            <item>
                                <s>Ásetingar um, hvussu skipanin sjálv kann verða broytt</s>
                            </item>
                        </list>
                    </p>

                    <p>
                        <s>Uppskotið um Stjórnarskipan Føroya hevur øll hesi eyðkenni.</s>
                        <s>Sum grundleggjandi lóg ella skipan er uppskotið tí meiri fullfíggjað enn nakað skjal, føroyingar higartil hava samtykt.</s>
                    </p>

                    <p>
                        <s>Verandi stýrisskipanarlóg hevur bert ásetingar um stýri landsins og fyri tað mesta ásetingar umsettar úr donskum.</s>
                        <s>Uppskotið um Stjórnarskipan Føroya er bæði ein betri og endurskoðað stýrisskipan, umframt at hava ásetingar um tjóðskaparliga sjálvsfatan, samveldisstøðu og mannarættindi.</s>
                    </p>

                    <p>
                        <seg>Stjórnarskipan Føroya í uppskoti er býtt í formæli og tríggjar partar:</seg>
                    </p>

                    <p>
                        <s>Fyrsti partur tekur saman um alla stjórnarskipanina.</s>
                        <s>Í fyrsta parti verða ásettar tær meginreglur og tey prinsipp, sum útleidd føra til tær ítøkiligaru ásetingarnar um rættindi og stýrisskipan landsins.</s>
                        <s>Ásetingarnar í fyrsta kapitli lýsa í stuttum føroysku stjórnarskipanina og kunnu tí nevnast hin stutta stjórnarskipanin.</s>
                    </p>

                    <p>
                        <s>Annar partur lýsir tey rættindi, fólkið hevur.</s>
                        <s>Rættindi eru antin tað vald, ið landsins almennu stovnar ikki hava, ella tær avmarkingar í valdinum, sum stovnarnir mugu virða.</s>
                        <s>Føroyar eru bundnar av ásetingum í altjóða sáttmálum, men hóast tað verður hildið neyðugt at orða rættindini nágreiniliga í stjórnarskipanini, bæði til tess at tryggja avgerðarheimild løgtingsins, at tryggja serlig føroysk rættindi, og fyri at tryggja almennu tilvitanina um rættindini.</s>
                    </p>

                    <p>
                        <s>Triði partur um stýrisskipanina inniheldur ásetingarnar um vøldini øll og viðurskiftini hjá teimum hvørjum mótvegis øðrum.</s>
                        <s>Í øllum førum upprunaliga hevur parturin um stýrisskipanina verið hildin at vera mest týðandi í eini stjórnarskipan.</s>
                        <s>Í tíðini stutt eftir, at tær fyrstu modernaðu stjórnarskipanirnar vórðu til, var heilt vanligt at halda stjórnarskipanina sjálva bara fevna um stýrisskipanina.</s>
                        <s>Sum kunnugt verða nú eisini onnur øki enn stýrisskipanin roknað til stjórnarskipanina.</s>
                    </p>
                </div>

                <div>
                    <head rend="bold">Meginreglur um stjórnarskipanarsmíð</head>
                
                    <p>
                        <s>Fyri at Stjórnarskipan Føroya í uppskoti verður ein felags grund, sum allir føroyingar taka undir við, hava vit valt at binda so nógv aftur í okkara løgligu og <pb n="21"/>politisku søgu sum møguligt.</s>
                        <s>Samleiki okkara kann ikki slítast frá søguni, og vit meta, at einans við at minnast og virða gomlu siðirnar ber til at skapa grundleggjandi skjal, ið fólkið sær seg aftur í og tí tekur undir.</s>
                        <s>Eingin orsøk er til at royna at skriva av nýggjum gamlar siðir og góðar og fólkaræðisligar venjur.</s>
                        <s>Formælið til stjórnarskipanina er besta dømi um hetta; har verður einki ásett av nýggjum, heldur verður tikið saman um okkara søgu og verandi støðu sum gamalt land og fólk, og endamál við teirri nýggju skipanini verða lýst.</s>
                    </p>

                    <div>
                        <head rend="italic"><s>Val millum stuttar orðingar og greiðar og almennar orðingar</s></head>
                    
                        <p>
                            <s>Sum bæði yvirskipað lóg og politiskt skjal er stjórnarskipanin bland millum stuttar, greiðar orðingar og stuttar, minni greiðar orðingar.</s>
                            <s>Stremban okkara eftir tí fullkomna kann freista okkum at royna at skriva niður allar smálutir og at leggja upp fyri øllum.</s>
                            <s>Slík tilgongd er ikki haldgóð og fær okkum, heldur enn at loysa trupulleikarnar, at seta fleiri spurningar og kroysta trupulleikar undan okkum í alsamt vaksandi og fløktari dunga.</s>
                            <s>Jú meira verður ásett, fleiri verða ivamálini.</s>
                            <s>Tí heldur stutt og greitt.</s>
                        </p>

                        <p>
                            <s>Skal stjórnarskipan ella lóg virka væl at stýra atferð hjá borgarum, má hon hava stuttar orðingar, tí drúgvar ásetingar føra til iva og misfatan.</s>
                            <s>Fyrimunurin við stuttum ásetingum er hartil, at tá er bara tað týdningarmesta ásett í skipanini, og at øll minni týðandi viðurskifti verða at greiða seg í roynd og venju.</s>
                            <s>At mangir tulkingarspurningar tá verða um minni týðandi viðurskifti, ið ikki eru avgreidd, er kortini betri enn øvuta valið.</s>
                            <s>Stuttar orðingar gera skipanina liðiliga og betur egnaða at tillaga seg broyttar tíðir og umstøður, og bara tá virkar skipanin væl sum felags karmur um samfelagið.</s>
                        </p>

                        <p>
                            <s>Greiðar orðingar egna seg væl at áseta politisku skipanina, hvussu vøldini landsstýri, løgting og rættirnir virka og eru skipað sínámillum.</s>
                            <s>Øðrvísi er við virðisspurningum, ið seta sín dám á rættindapartin av stjórnarskipanini.</s>
                            <s>Eisini í rættindapartinum er gott við stuttum orðingum, tí sama er galdandi, at fólk skilja best og lata seg mest ávirka av stuttum orðingum.</s>
                            <s>Men nú er eingin orsøk til, at orðingarnar eru so avgjørdar og endaligar.</s>
                            <s>Nú eru mong altráð eftir at fáa staðfest sína virðisfatan í mannarættindaskjølum, men henda fatan ber ikki fram.</s>
                            <s>Rættindaorðingar í stjórnarskipanum og sáttmál um eiga meira at vera royndir at orða siðalæru og virðisfatan enn sum vanligar lógir endaliga at áseta rættarstøðuna.</s>
                            <s>Ósemja í virðisspurningum skilur heldur fólk sundur enn at skapa felagsskap.</s>
                            <s>Rættindaásetingar eiga mestan at virka sum orðaligur karmur um kjakið og at smalka ósemjur heldur enn at gera tær endaliga av.</s>
                        </p>
                    </div>

                    <div>
                        <head rend="italic">Longd og broyting</head>

                        <p>
                            <s>Skildur við spurningin um stuttar ella langar orðingar er spurningurin, hvussu trupul skipanin skal vera at broyta.</s>
                            <s>Drúgvar stjórnarskipanir og tær, ið eru lættar at broyta, verða oftast at minna um vanligar lógir.</s>
                            <s>Tær verða ov ofta <pb n="22"/>endurskoðaðar og fáa ikki dám av at vera hægri, týðari og sannari enn aðrar ásetingar.</s>
                        </p>

                        <p>
                            <s>Føroyska stjórnarskipanin í uppskoti er millum stytstu í heiminum og er við einans umleið 3600 orðum styttri enn amerikanska og danska stjórnarskipanin, ið annars eru millum stytstu og mest virdu skipanir.</s>
                            <s>Broytingarreglan er ikki av teim truplastu, krevur avgjørdan meiriluta á tingi (í dag 17 av 32 tinglimum), og síðan fólkaatkvøðu í minsta lagi hálvt ár seinni, har vanligur meiriluti skal ráða.</s>
                            <s>Tá skipanin er stutt, yvirskipað og ikki ger av allar týðandi stríðsspurningar endaliga, eru tó góð útlit fyri, at Stjórnarskipan Føroya fer at virka væl og ikki verður broytt ov ofta.</s>
                        </p>
                    </div>
                </div>
                
                <div>
                    <head rend="bold">Meinbogar og møguleikar</head>

                    <p>
                        <s>Allar tilgongdir at skriva nýggjar stjórnarskipanir verða merktar av grundleggjandi trupulleikum.</s>
                        <s>Flestu skrivaðu stjórnarskipanir ella grundlógir eru vorðnar til í kjalarvørrinum av samfelagskreppum; tær koma í bylgjum eftir kreppur.</s>
                        <s>Helst er rímiligt at siga, at stjórnarskipanin í uppskoti er úrslit av rembingum og andanum frá búskaparligu kreppuni í 90’árunum og ókyrru umstøðunum aftaná.</s>
                        <s>Tað er í kjalarvørrinum av hesi kreppu, at fólk og politisk skipan hava verið nóg opin til at taka samfelagsins grundleggjandi viðurskifti upp til endurskoðan.</s>
                    </p>

                    <p>
                        <s>Men ikki er neyðugt at bíða eftir kreppum at loysa hesar spurningar.</s>
                        <s>Heldur eiga vit at fegnast um, at vit í rættiliga góðum og friðarligum tíðum kunnu geva okkum stundir at taka støðu til hesar grundleggjandi spurningar:</s>
                        
                        <list rend="bulleted">
                            <item>Hvussu kunnu vit seta orð á ríkisstøðuna, so føroyingar semjast?</item>
                            <item>Hvussu kunnu vit skipa mannagongdir, so ríkisstøðan kann broytast í semju?</item>
                            <item>Hvussu kunnu vit betra stýrislagið í landinum?</item>
                            <item>Hvussu kunnu vit avmarka og skipa valdið sum best?</item>
                            <item>Hvussu kunnu vit orða og tryggja rættindi fólksins?</item>
                        </list>
                    </p>

                    <p>
                        <s>Tá ið <orgName>Stjórnarskipanarnevndin</orgName> sum grundlógarnevnd fór undir arbeiði sítt, vóru mong altráð eftir at skriva og samtykkja grundleggjandi skjal fyri Føroya fólk og land.</s>
                        <s>Nú er hinvegin so mikið fráliðið, at vit eru komin á politisk kyrrindi.</s>
                        <s>Tí mugu bæði tjóð og fólkavald vera hyggin og kvika sær at royna at fáa Stjórnarskipan Føroya undir høgg, meðan stundir eru.</s>
                    </p>
                    
                    <p>
                        <s>Í hesi grein verður greitt frá teirri fólkaræðisligu gongdini seinastu árini.</s>
                        <s>Hugtøkini konstitutionalisma og stjórnarskipan verða lýst.</s>
                        <s>Eisini verður víst á tann søguliga møguleikan fyri at semjast um eina nýggja føroyska stjórnarskipan.</s>
                    </p>
                </div>

                <div>
                    <head rend="bold">Fólkaræðisvøkstur</head>
                    
                    <p>
                        <s>Støðan hjá nógvum londum er grundleggjandi broytt seinastu 50 árini.</s>
                        <s>Fleiri lond vunnu sjálvstýri og gjørdust fullveldisríki.</s>
                        <s>Fólkaræðishugsjónin hevur í stóran mun broytt tilveruna bæði hjá samfeløgum og einstaklingum.</s>
                        <s>Hugtøkini fólkaræði og frælsi hava verið natúrligur partur av almenna og politiska orðaskiftinum kring heimin.</s>
                        <s>Serliga aftan á, at kommunisman fall í <placeName>Sovjetsamveldinum</placeName> og <placeName>Eysturevropa</placeName> í tíðarskeiðinum 1989-1991, hava hesi bæði hugtøkini verið nógv nýtt.</s>
                        <s>Einaveldi fullu, og royndir at smíða frælsar, fólkaræðisligar skipanir vórðu framdar í fyrrverandi kommunistisku londunum.</s>
                    </p>

                    <p>
                        <s>At smíða og evna til eina politiska skipan, sum skal staðfesta og seta á stovn fólkaræði, er ein hin størsta avbjóðingin, ið eitt fólk møtir.</s>
                        <s>Hetta er serliga galdandi fyri tey lond, sum ikki hava havt nakra fólkaræðisliga siðvenju ella mentan.</s>
                        <s>Hagtøl vísa tó, at til ber at smíða eina nýggja politiska skipan, sum tekur av gamlar, og ofta kúgandi, skipanir og skapa nýggja skipan, sum hevur sum endamál at tryggja frælsi hjá borgarum landsins.</s>
                        <s>Hesar skipanir, sum hava frælsi sum endamál, eru aloftast grundaðar á verju av grundleggjandi rættindum, fólkaræði, valdsbýti (valdsavmarking) og løgræði.</s>
                        <s>Slíkar stjórnarskipanir (grundlógir) hava veruliga vunnið frama kring heimin seinastu 50 árini.</s>
                    </p>

                    <p>
                        <s>Sambært kenda granskingarstovninum Freedom House (www.freedomhouse.org) er politiska frælsið økt munandi seinastu 30 árini.</s>
                        <s>Stovnurin býtir upp heimin í tríggjar partar: frælsi heimurin, lutvíst frælsi heimum og ófrælsi heimurin.</s>
                        <s>Í 1974 vóru 42 lond mett at vera fræls, 48 lond vóru mett at vera lutvíst fræls, og 63 lond vóru mett at vera ófræls.</s>
                        <s>Tølini fyri 2004 vísa, at munandi fleiri lond eru vorðin fræls.</s>
                        <s>Í 2004 vóru 89 lond mett at vera fræls.</s>
                        <s>Í 2004 var heimsns fólkatal 6,4 mia.</s>
                        <s>Av hesum búðu 2,8 mia. fólk (44 %) í frælsa heiminum, 1,9 mia. fólk (18,59 %) búðu í lutvíst frælsa heiminum, og 2,4 mia. fólk (37,33 %) búðu í ófrælsa heiminum.</s>
                        <s>Í 2004 búðu 2,8 mia. fólk (44 %) í frælsa heiminum í mun til 1,4 mia. fólk (24,83 %) í 1992.</s>
                        <s>Hesi tøl eru áhugaverd og viðkomandi fyri ein og hvønn, sum hevur áhuga fyri politisku støðuni í heiminum og fyri alheims fólkaræðisligu gongdini.</s>
                    </p>

                    <p>
                        <s>Øll hesi lond, sum hava sett á stovn fólkaræði og eru vorðin bólkað sum fræls, hava verið ígjøgnum eina tilgongd, sum hevur kravt dirvi, vilja og semjusøkjandi mannagongdir.</s>
                        <s>Fólkaræði verður ikki sett á stovn eftir einum degi.</s>
                        <s>Tilgongdin tekur tíð.</s>
                        <s>Eingi lond eru eins, og eingin endalig og fullkomin frælsisuppskrift er tøk, men tó eru nøkur felagseyðkenni fyri fræls og fólkaræðislig lond.</s>
                    </p>

                    <p>
                        <s>Í fólkaræðisligari skipan fær fólkið rødd og ávirkan á avgerðir, og til tess at <pb n="24"/>tryggja frælsið hjá borgarunum ímóti ágangi frá myndugleikunum, verður roynt at avmarka valdið hjá myndugleikunum og skapa eina valdsjavnvág millum ymisku vøldini.</s>
                        <s>Løgræði er eisini partur av fólkaræðisligari skipan.</s>
                        <s>Løgræði tryggjar, at borgarar og almennir myndugleikar skulu geva seg undir lógirnar í landinum; eingin er hevjaður upp um lógirnar.</s>
                        <s>Hugtakið konstitutionalisma er nær knýtt at bæði fólkaræðis- og løgræðishugtakinum.</s>
                    </p>
                </div>

                <div>
                    <head rend="bold">Konstitutionalisma</head>
                
                    <p>
                        <s>Tað er eingin røtt ella skeiv allýsing av konstitutionalismu, men talan kann vera um góðar og minni góðar allýsingar.</s>
                        <s>Konstitutionalisma er eitt hugtak, ið ofta verður sett í samband við politisku ástøðini hjá enska heimspekinginum John Locke og teir amerikonsku stjórnarskipanarsmiðirnar (founding fathers) um lógarásetta avmarking av valdinum hjá almennu myndugleikunum.</s>
                        <s>Teir amerikonsku stjórnarskipanarsmiðirnir hugleiddu dúgliga um, hvussu ein góð og frælsistryggjandi stjórnarskipan skuldi skipast.</s>
                        <s>Í greinasavninum <hi rend="bold">The Federalist Papers</hi> verður roynt at lýsa avbjóðingar og loysnir í sambandi við tilevningina av amerikonsku stjórnarskipanini, sum varð skrivað í 1787.</s>
                    </p>
                </div>

                <div>
                    <head rend="bold">Stjórnarskipan</head>
                    
                    <p>
                        <s>Stjórnarskipanir eru ymiskar frá einum landi til eitt annað.</s>
                        <s>Tó eru nøkur alfevnd eyðkenni.</s>
                        <s>Stjórnarskipanir regulera skipanina av stjórnini, áseta ofta slag av politiskari skipan (forsetaskipan, tingræðisskipan ella blandingsskipan), skipa starv og avmarkingar hjá tí lóggevandi, tí útinnandi og tí dømandi valdinum og viðurskiftini teirra millum, og hvussu valdið er býtt ímillum meginstjórn og statir/landspartar.</s>
                        <s>Eisini er vanligt, at grundleggjandi rættindaverja (Bill of Rights) verður staðfest í eini stjórnarskipan.</s>
                    </p>

                    <p>
                        <s>Ein stjórnarskipan er eitt slag av spælireglum, sum skipa politisku institutiónirnar og royna at staðfesta greiðar og skilagóðar mannagongdir fyri at tryggja effektivitet og politiskan stabilitet.</s>
                        <s>Tað øvuta av slíkum skipaðum stjórnarligum viðurskiftum er tilvildarligt og sjálvráðið stjórnarvald.</s>
                    </p>
                </div>

                <div>
                    <head rend="bold">Ein føroysk stjórnarskipan</head>
                
                    <p>
                        <s>Ofta verða nýggjar stjórnarskipanir smíðaðar í sambandi við kreppu ella kollvelting.</s>
                        <s>Tá eru flestu borgarar ikki nóg „edrúiligir“ politiskt til at staðfesta og allýsa virði fyri framtíðar samfelagið.</s>                        
                        <s>Løgfrøðingarnir <persName>Bárður Larsen</persName> og <persName>Kári á Rógvi</persName> hava skrivað áhugaverda grein í <hi rend="bold">Fyrra flaggdagsáliti</hi>, sum teir nevna <hi rend="bold">Skipanin</hi>.</s>
                        <s>Um fyritreytirnar hjá føroyingum at smíða eina stjórnarskipan siga <pb n="25"/>teir t.d.: <hi rend="bold italic">Møguleiki er tó fyri, at føroyingar í síni tilgongd eru hepnari enn flest onnur fólk. Long tíð er nú liðin síðan seinastu kreppu, og fólkið kann sigast aftur at vera nóg „edrúiligt“ til at leggja treytir fyri komandi samfelagið.</hi></s>
                    </p>

                    <p>
                        <s>Arbeitt hevur verið við at smíða eina nýggja føroyska stjórnarskipan.</s>
                        <s>Grundarlagið fyri hesum arbeiði hevur verið Frágreiðing um grundlógararbeiðið frá 2001 og Fyrra flaggdagsálit frá 2004.</s>
                    </p>

                    <p>
                        <s>Stjórnarskipanarnevndin hevur havt ein søguligan møguleika at smíða eina grundleggjandi lóg fyri Føroyar.</s>
                        <s>Stríð um ríkisrættarliga spurningin hevur í stóran mun eyðkent politiska kjakið í Føroyum.</s>
                        <s>Arbeiðið í Stjórnarskipanarnevndini hevur verið eitt gylt høvi hjá øllum politiskum flokkum at prógva, at føroyingar kunnu semjast um at staðfesta elligomlu virði okkara, støðu okkara við onnur lond og tey rættindi, sum fólkið longu hevur, og menna tey víðari.</s>
                        <s>Tað er týdningarmikið, at vit sum fólk staðfesta og lýsa á okkara egna máli, hvørji vit eru og hvørja grund vit byggja okkara samfelag á.</s>
                    </p>

                    <p>
                        <s>Ein nýggj stjórnarskipan verður samtykt av fólkinum.</s>
                        <s>Tað er fólkið, sum, við hesi skipan, staðfestir sín samleika, virði og rættindi.</s>
                        <s>Upprunin til hesa nýggju grundleggjandi lóg er sostatt føroyska fólkið.</s>
                        <s>Fólksins vilji er tann evsti myndugleikin, og tí skulu aðrar lógir smíðast við støði í andanum í nýggju skipan okkara.</s>
                    </p>

                    <p>
                        <s>Í uppskoti til formæli stendur: <hi rend="bold italic">„Vit, Føroya fólk, samtykkja hesa stjórnarskipan. Hon er grundarlag undir stýri okkara og fyriskipanin, ið skal tryggja frælsi, trygd og trivnað.“</hi></s>
                    </p>

                    <p>
                        <s>Vónandi fer viljin at fáa í lag tjóðskaparliga semju at vinna á teimum ósemjum og trætum, sum forða fyri, at føroyingar samtykkja egna grundleggjandi skipan við støði í felags samleika.</s>
                    </p>
                </div>
            </div>

            <div>
                <head>Stjórnarskipan Føroya</head>

                <div type="preamble">
                    <p>
                        <s><hi rend="italic">Vit, Føroya fólk, samtykkja hesa stjórnarskipan.</hi></s>
                        <s><hi rend="italic">Hon er grundarlag undir stýri okkara og fyriskipanin, ið skal tryggja frælsi, trygd og trivnað.</hi></s>
                    </p>

                    <p>
                        <s><hi rend="italic">Vit bygdu landið í fornari tíð og skipaðu okkum við tingi, lógum, rættindum og skyldum.</hi></s>
                    </p>

                    <p>
                        <s><hi rend="italic">Vit hava hildið ting til henda dag og skipað okkum eftir tørvi okkara um landið alt.</hi></s>
                    </p>

                    <p>
                        <s><hi rend="italic">Føroyar hava í øldir samstarvað við onnur lond og ríki.</hi></s>
                        <s><hi rend="italic">Einki kann tó sløkkja sjálvræði landsins ella sjálvsavgerðarrætt okkara.</hi></s>
                        <s><hi rend="italic">Landsins egnu lógir og avgerðir eru einans tær, sum framdar eru á rættan hátt í landinum sjálvum eftir fólksins vilja.</hi></s>
                    </p>

                    <p>
                        <s><hi rend="italic">Føroyar verða skipaðar eftir nútíðar tørvi á siðaarv okkara við fólkaræði, løgræði, rættindum og skyldum.</hi></s>
                    </p>

                    <p>
                        <s><hi rend="italic">Henda stjórnarskipan er fram um lógir.</hi></s>
                        <s><hi rend="italic">Eingin lóg ella siðvenja má tí vera hildin galda, bara tí hon er eldri enn henda skipan ella hevur verið told í langa tíð.</hi></s>
                    </p>
                </div>

                <div>
                    <head>Fyrsti partur – Stjórnarskipan</head>

                    <div>
                        <head>1. Stjórnarskipan</head>

                        <div>
                            <head rend="bold">§1. Fólkið og landið</head>

                            <p>
                                <seg>(1)</seg>
                                <s>Føroyingar eru tjóð og Føroyar eru land.</s>
                            </p>

                            <p>
                                <seg>(2)</seg>
                                <s>Føroyar hava í øldir samstarvað við onnur lond og ríki.</s>
                            </p>

                            <p>
                                <seg>(3)</seg>
                                <s>Føroyar kunnu fara upp í samveldi við onnur lond og ríki.</s>
                            </p>

                            <p>
                                <seg>(4)</seg>
                                <s>Fara Føroyar upp í samveldi við onnur lond og ríki, skal samveldissáttmáli samtykkjast sum ásett í hesi skipan.</s>
                            </p>

                            <p>
                                <seg>(5)</seg>
                                <s>Eitt og hvørt samveldislíknandi samstarv kann sigast úr gildi sum ásett í hesi skipan.</s>
                            </p>
                        </div>

                        <div>
                            <head rend="bold">§2. Stýrislag</head>
                        
                            <p>
                                <seg>(1)</seg>
                                <s>Føroyar eru land við fólkaræði.</s>
                            </p>
                            
                            <p>
                                <seg>(2)</seg>
                                <s>Løgting og kommunustýri eru altíð fólkavald.</s>
                            </p>

                            <p>
                                <seg>(3)</seg>
                                <s>Løgmaður kann vera fólkavaldur ella tingvaldur.</s>
                            </p>

                            <p>
                                <seg>(4)</seg>
                                <s>Onnur størv kunnu vera fólkavald ella vald á tingi.</s>
                            </p>

                            <p>
                                <seg>(5)</seg>
                                <s>Fólkið skal altíð hava sum mest av ávirkan á landsins stýri.</s>
                            </p>
                        </div>

                        <div>
                            <head rend="bold">§3. Valdsbýti, løgræði og rættvísi</head>
                        
                            <p>
                                <seg>(1)</seg>
                                <s>Stjórnarskipanin er grundað á valdsbýti, løgræði og rættvísi.</s>
                            </p>

                            <p>
                                <seg>(2)</seg>
                                <s>Allar lógir og siðvenjur skulu virða hesa skipan.</s>
                            </p>
                        </div>

                        <div>
                            <head rend="bold">§4. Landsins fremstu stovnar</head>
                        
                            <p>
                                <seg>(1)</seg>
                                <s>Fremstu stjórnarstovnar landsins eru Løgtingið, Landsstýrið og Løgrætturin.</s>
                            </p>

                            <p>
                                <seg>(2)</seg>
                                <s>Landið er skipað í kommunur.</s>
                            </p>
                        </div>
                    </div>
                </div>

                <div>
                    <head>Annar partur – Rættindi</head>

                    <div>
                        <head>2. Almenn rættindi og skyldur</head>

                        <div>
                            <head rend="bold">§6. Rættindi og verja teirra</head>
                        
                            <p>
                                <seg>(1)</seg>
                                <s>Rættindi kunnu einans avmarkast, um tað er neyðugt og í samsvari við fólkaræðisliga og samhaldsfasta stjórnarskipan.</s>
                            </p>

                            <p>
                                <seg>(2)</seg>
                                <s>Tingið kann í serligum førum knýta rættindi at heimarætti ella bústaði.</s>
                            </p>

                            <p>
                                <seg>(3)</seg>
                                <s>Landsins stovnar skulu altíð verja rættindi hjá íbúgvunum.</s>
                            </p>
                        </div>

                        <div>
                            <head rend="bold">§7. Onnur rættindi</head>
                        
                            <p>
                                <seg>(1)</seg>
                                <s>Umframt rættindi ásett í hesi skipan, verjir hon onnur rættindi, sum eru sjálvsøgd, ómissandi ella neyðug.</s>
                            </p>
                        </div>

                        <div>
                            <head rend="bold">§8. Skyldur</head>

                            <p>
                                <seg>(1)</seg>
                                <s>Øll skulu virða hesa skipan og tær lógir og skyldur, sum verða til í samsvari við hana.</s>
                            </p>

                            <p>
                                <seg>(2)</seg>
                                <s>Øll eiga at virða landsins arv og tilfeingi eins og rættindi hjá øðrum.</s>
                            </p>
                        </div>
                    </div>

                    <div>
                        <head>3. Jøvn rættindi</head>
                    
                        <div>
                            <head rend="bold">§9. Javnstøða</head>
                        
                            <p>
                                <seg>(1)</seg>
                                <s>Øll fólk eru javnsett uttan mun til eyðkenni ella frábregði.</s>
                            </p>

                            <p>
                                <seg>(2)</seg>
                                <s>Tingið kann samtykkja at rætta tann mun, ið áður hevur verið gjørdur á fólki vegna eyðkenni ella frábregði.</s>
                            </p>

                            <p>
                                <seg>(3)</seg>
                                <s>Eingi forrættindi kunnu vera varandi.</s>
                            </p>
                        </div>
                    </div>

                    <div>
                        <head>4. Persónlig rættindi</head>
                    
                        <div>
                            <head rend="bold">§11. Persónligt frælsi</head>
                        
                            <p>
                                <seg>(1)</seg>
                                <s>Øll eru fræls og frí.</s>
                            </p>
                            
                            <p>
                                <seg>(2)</seg>
                                <s>Tingið kann samtykkja lógir um frælsistøku.</s>
                                <s>Avgerð sambært slíkari lóg kann leggjast fyri dómara.</s>
                            </p>

                            <p>
                                <seg>(3)</seg>
                                <s>Verður ein handtikin fyri brotsverk, skal hann fyri dómara innan 24 tímar.</s>
                                <s>Bert dómari kann staðfesta ella leingja handtøku.</s>
                            </p>

                            <p>
                                <seg>(4)</seg>
                                <s>Dómari kann áleggja longri varðhald, tó í mesta lagi fýra mánaðir, og bert um longri revsing er væntandi.</s>
                            </p>

                            <p>
                                <seg>(5)</seg>
                                <s>Dómari kann í heilt serligum førum áleggja varðhald í einingi ella partvísari avbyrging, tó bert í tveir mánaðir.</s>
                            </p>
                        </div>

                        <div>
                            <head rend="bold">§12. Bústaður og samskifti</head>
                        
                            <p>
                                <seg>(1)</seg>
                                Bústaðir, før og alt privat samskifti eru vard fyri almennum inntrivum.
                            </p>

                            <p>
                                <seg>(2)</seg>
                                <s>Eru rannsókn, hald ella onnur inntriv neyðug sambært lóg og landsins tørvi, skal dómari í úrskurði gera av, um tað er loyviligt.</s>
                                <s>Er tað ógjørligt undan inntrivinum, skal úrskurður gerast aftaná.</s>
                            </p>

                            <p>
                                <seg>(3)</seg>
                                <s>Í lóg kann tingið loyva alneyðugum kanningum uttan úrskurð frammanundan.</s>
                                <s>Slík inntriv skulu tó altíð kunna roynast.</s>
                            </p>
                        </div>

                        <div>
                            <head rend="bold">§13. Ognarrættur</head>
                        
                            <p>
                                <seg>(1)</seg>
                                <s>Allar ognir og øll rættindi eru vard fyri ágangi.</s>
                            </p>

                            <p>
                                <seg>(2)</seg>
                                <s>Almennur myndugleiki kann eftir mannagongd í lóg taka ræði á privatari ogn ella rætti.</s>
                                <s>Tílík ognartøka skal fara fram sambært neyðugum og átrokandi almennum tørvi.</s>
                            </p>

                            <p>
                                <seg>(3)</seg>
                                <s>Fyri slíka ognartøku skal fult endurgjald latast.</s>
                            </p>
                        </div>
                    </div>

                    <div>
                        <head>5. Trúarrættindi</head>
                    
                        <div>
                            <head rend="bold">§14. Trúarfrælsi</head>
                        
                            <p>
                                <seg>(1)</seg>
                                <s>Øll eiga rætt at trúgva og útinna sína trúgv á tann hátt, tey vilja.</s>
                            </p>

                            <p>
                                <seg>(2)</seg>
                                <s>Tingið kann veita kristnitrúnni serligar sømdir, tó uttan at gera seg inn á aðrar fatanir.</s>
                            </p>

                            <p>
                                <seg>(3)</seg>
                                <s>Fólkakirkjan eigur lut eftir gomlum siði og skipar seg sjálv.</s>
                            </p>
                        </div>
                    </div>

                    <div>
                        <head>6. Politisk rættindi</head>
                    
                        <div>
                            <head rend="bold">§15. Valrættur</head>
                        
                            <p>
                                <seg>(1)</seg>
                                <s>Íbúgvar landsins eiga rætt at velja umboð á ting, í stýri og í stovnar.</s>
                            </p>

                            <p>
                                <seg>(2)</seg>
                                <s>Íbúgvar landsins eiga rætt at taka støðu til lógir og viðtøkur við fólkaatkvøðu.</s>
                                <s>Tingið kann lata fólkinum heimildir sínar eftir hesi skipan.</s>
                            </p>

                            <p>
                                <seg>(3)</seg>
                                <s>Eru tingmenn ónøgdir við samtykta tinglóg, kann triðingur av tingmonnum krevja lógina lagda fyri fólkið í síðsta lagi viku eftir, at hon er samtykt.</s>
                            </p>
                        </div>

                        <div>
                            <head rend="bold">§16. Framsøgufrælsi</head>
                        
                            <p>
                                <seg>(1)</seg>
                                <s>Ein og hvør eigur rætt at hava og seta fram hugsan, áskoðan og sjónarmið á ein og hvønn hátt.</s>
                            </p>

                            <p>
                                <seg>(2)</seg>
                                <s>Á sama hátt eiga øll rætt at vera við í samskifti og taka ímóti upplýsing.</s>
                            </p>

                            <p>
                                <seg>(3)</seg>
                                <s>Fjølmiðlarnir eiga serligan rætt at kanna, lýsa og bera fram.</s>
                            </p>
                        </div>

                        <div>
                            <head rend="bold">§17. Felagsfrælsi</head>
                        
                            <p>
                                <seg>(1)</seg>
                                <s>Øll hava rætt at taka seg saman í feløg og fylkingar til eitt og hvørt endamál.</s>
                            </p>

                            <p>
                                <seg>(2)</seg>
                                <s>Feløg og fylkingar kunnu avsigast, um atlit at trygd, friði og landaskili krevur tað.</s>
                            </p>
                        </div>

                        <div>
                            <head rend="bold">§18. Savningarfrælsi</head>
                        
                            <p>
                                <seg>(1)</seg>
                                <s>Øll eiga rætt at savnast á almennum stað, um hetta ikki brýtur landaskil.</s>
                            </p>
                        </div>
                    </div>

                    <div>
                        <head>7. Vinnurættindi</head>
                    
                        <div>
                            <head rend="bold">§19. Vinnurættur</head>
                            
                            <p>
                                <seg>(1)</seg>
                            <s>Øll eiga rætt til vinnu og handil. </s>
                            </p>

                            <p>
                                <seg>(2)</seg>
                                <s>Vinnuligar samtøkur, sterkar vinnufyritøkur ella vinnuligar samanleggingar mugu ikki avlaga neyðuga vinnuliga kapping.</s>
                                <s>Heldur ikki má almennur stovnur gera størri inntriv, enn virki hansara krevur.</s>
                            </p>
                        </div>

                        <div>
                            <head rend="bold">§20. Arbeiði</head>
                            
                            <p>
                                <seg>(1)</seg>
                                <s>Øll eiga rætt at arbeiða.</s>
                            </p>

                            <p>
                                <seg>(2)</seg>
                                <s>Landið tryggjar øllum møguleika fyri frá læru ella útbúgving til tess at kunna arbeiða ella vinna.</s>
                            </p>
                        </div>
                    </div>

                    <div>
                        <head>8. Sosial rættindi</head>
                    
                        <div>
                            <head rend="bold">§21. Skúli</head>

                            <p>
                                <seg>(1)</seg>
                                <s>Rætt at fáa neyðugan skúla og undirvísing eigur hvør einstakur alt lívið.</s>
                                <s>Øll hava skyldu at taka við skúla og undirvísing í barna- og ungdómsárum.</s>
                            </p>

                            <p>
                                <seg>(2)</seg>
                                <s>Foreldur kunnu gera av, at tey sjálvi taka á seg ábyrgd av skúla og undirvísing barnanna, men støðið má vera nóg gott.</s>
                            </p>
                        </div>
                    

                        <div>
                            <head rend="bold">§22. Sosial trygd</head>

                            <p>
                                <seg>(1)</seg>
                                <s>Landið skal tryggja øllum sømilig kor.</s>
                            </p>

                            <p>
                                <seg>(2)</seg>
                                <s>Landið skal hava umsorgan fyri, at øll fáa eftirløn ella pensjón.</s>
                            </p>

                            <p>
                                <seg>(3)</seg>
                                <s>Tann, sum hvørki sleppur fram at egnari vinnu ella løntum arbeiði, eigur at fáa almennan stuðul og styrk.</s>
                            </p>
                        </div>

                        <div>
                            <head rend="bold">§22. Sosial trygd</head>
                        
                            <p>
                                <seg>(1)</seg>
                                <s>Trivnaður familjunnar er fyritreyt fyri støðugari sosialari menning.</s>
                                <s>Landið tryggjar familjuni góð kor.</s>
                            </p>

                            <p>
                                <seg>(2)</seg>
                                <s>Børn eiga at verða uppfostrað í einum familjuumhvørvi við gleði, kærleika og samljóði, har tað, ið er best fyri barnið, skal vera fremsta atlit.</s>
                            </p>
                        </div>

                        <div>
                            <head rend="bold">§23. Familja</head>
                        
                            <p>
                                <seg>(1)</seg>
                                <s>Trivnaður familjunnar er fyritreyt fyri støðugari sosialari menning.</s>
                                <s>Landið tryggjar familjuni góð kor.</s>
                            </p>

                            <p>
                                <seg>(2)</seg>
                                <s>Børn eiga at verða uppfostrað í einum familjuumhvørvi við gleði, kærleika og samljóði, har tað, ið er best fyri barnið, skal vera fremsta atlit.</s>
                            </p>
                        </div>
                    </div>

                    <div>
                        <head>9. Búrættindi</head>
                    
                        <div>
                            <head rend="bold">§24. Innløgurættindi</head>
                        
                            <p>
                                <seg>(1)</seg>
                                <s>Hvør eigur rætt til egna innløgu.</s>
                            </p>

                            <p>
                                <seg>(2)</seg>
                                <s>Nú reka menn hval á land upp; tá skal tað mesta vera drápspartur ella heimapartur.</s>
                            </p>

                            <p>
                                <seg>(3)</seg>
                               <s>Landið skal bert gera tær avmarkingar, sum neyðugar eru at tryggja fæstovnar, innløgurætt ella búseting.</s>
                            </p>

                            <p>
                                <seg>(4)</seg>
                                <s>Í øllum førum, tá ið búfólk leggja inn á sjónum ella á landi til sín sjálvs, uttan at gjald er uppií, skal innløgan vera teimum frí og fingin.</s>
                            </p>
                        </div>

                        <div>
                            <head rend="bold">§25. Hvørsmansrættur</head>
                        
                            <p>
                                <seg>(1)</seg>
                                <s>Hvør eigur rætt at ferðast og fara á sjógvi og landi, tá ið tað ikki er til ampa fyri fólk, fæ, ogn, vøkstur og náttúru.</s>
                            </p>
                        </div>

                        <div>
                            <head rend="bold">§ 26. Óðalsjørð og landsjørð</head>

                            <p>
                                <seg>(1)</seg>
                                <s>Óðalsjørð er ognarjørð, kortini so at tingið kann áseta reglur um stødd.</s>
                            </p>

                            <p>
                                <seg>(2)</seg>
                                <s>Landsjørðin er fólksins ogn.</s>
                                <s>Verður landsjørðin ella stórur partur av landsjørðini einskild, skal fólkið spyrjast við fólkaatkvøðu.</s>
                            </p>
                        </div>

                        <div>
                            <head>§ 27 Tilfeingi og umhvørvi</head>

                            <p>
                                <seg>(1)</seg>
                                <s>Margfeldið á landi og á havleiðum landsins, undirgrundin, loftrúmið, vindur, væta, avfall og sjógvur, streymurin í sundunum og kring Føroyar og alt annað, sum einskild ikki eiga, og sum nytta í komandi tíðum kann fáast burturúr, er tilfeingi og ogn fólksins.</s>
                            </p>

                            <p>
                                <seg>(2)</seg>
                                <s>Landið tryggjar, at tilfeingi fólksins verður umsitið á ein sjálvberandi hátt við umsorgan fyri umhvørvi okkara.</s>
                            </p>
                        </div>
                    </div>

                    <div>
                        <head>10. Fyrisitingarlig rættindi</head>
                    
                        <div>
                            <head>§ 27 Tilfeingi og umhvørvi</head>
                        
                            <p>
                                <seg>(1)</seg>
                                <s>Øll eiga rætt til innlit í almenn viðurskifti.</s>
                            </p>

                            <p>
                                <seg>(2)</seg>
                                <s>Innlit fevnir um egin viðurskifti, avgerðarmál og fyrisiting annars.</s>
                            </p>
                        </div>

                        <div>
                            <head>§29. Hoyring</head>
                            
                            <p>
                                <seg>(1)</seg>
                                <s>Tá ið almennur stovnur ella myndugleiki tekur avgerð, skal hvør, ið avgerðin við kemur, hoyrast. Fer almennur stovnur ella myndugleiki undir tilgongd ella fyriskipan, skal bera til hjá áhugaðum at koma til orðanna við tilmælum sínum.</s>
                            </p>
                        </div>

                        <div>
                            <head>§29. Hoyring</head>
                        
                            <p>
                                <seg>(1)</seg>
                                <s>Øll eiga rætt at lata onnur umboða seg í almennum málum.</s>
                            </p>

                            <p>
                                <seg>(2)</seg>
                                <s>Hevur málið stóran týdning fyri tann einstaka, ella kann málið gerast fordømi, skal tað almenna rinda rímiligan kostnað.</s>
                            </p>
                        </div>

                        <div>
                            <head>§31. Skipan</head>
                        
                            <p>
                                <seg>(1)</seg>
                                <s>Tingið skal skipa fyrisitingarlig rættindi og mannagongdir í tinglóg.</s>
                            </p>
                        </div>
                    </div>

                    <div>
                        <head>11. Rættarlig rættindi</head>
                    
                        <div>
                            <head>§32. Ákæra</head>

                            <p>
                                <seg>(1)</seg>
                                <s>Einans fúti ella landssakførari kunnu seta fram ákæru.</s>
                            </p>

                            <p>
                                <seg>(2)</seg>
                                <s>Útinnandi ella fyrisitandi myndugleikar kunnu seta fram skuldsetingar, sum teir síðan leggja fyri rætta ákærumyndugleika.</s>
                            </p>

                            <p>
                                <seg>(3)</seg>
                                <s>Eingin strong revsing kann krevjast, uttan at løgrættufólk hava góðkent, at ákæra verður reist.</s>
                            </p>

                            <p>
                                <seg>(4)</seg>
                                <s>Eingin kann revsast uttan dóm.</s>
                            </p>

                            <p>
                                <seg>(5)</seg>
                                <s>Eingin dómur kann sigast, uttan revsilóg var undan brotinum.</s>
                            </p>
                        </div>

                        <div>
                            <head>§33. Løgrættufólk</head>
                        
                            <p>
                                <seg>(1)</seg>
                                <s>Løgrættufólk skulu døma í revsimálum.</s>
                            </p>

                            <p>
                                <seg>(2)</seg>
                                <s>Í rættarmálum kunnu eisini vera fakdómarar.</s>
                            </p>
                        </div>

                        <div>
                            <head>§33. Løgrættufólk</head>
                        
                            <p>
                                <seg>(1)</seg>
                                <s>Øll eiga rætt at vera umboðað í revsimálum ella øðrum málum, sum tað almenna reisir móti teimum.</s>
                            </p>

                            <p>
                                <seg>(2)</seg>
                                <s>Hevur hin einstaki ikki ráð at gjalda málskostnað, skal landið gjalda rímiligan kostnað.</s>
                            </p>

                            <p>
                                <seg>(3)</seg>
                                <s>Allir lógarspurningar kunnu skjótast inn fyri løgrættin.</s>
                            </p>
                        </div>
                    </div>
                </div>
            </div>
        </text>
    </text>
</TEI>