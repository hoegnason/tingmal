<teiCorpus xmlns="http://www.tei-c.org/ns/1.0" version="3.3.0">
  <TEI xmlns="http://www.tei-c.org/ns/1.0">
    <teiHeader>
      <fileDesc>
        <titleStmt>
          <title>LM-021/2000: Uppskot til samtyktar um frágreiðing frá § 19 nevndini um 80-árini</title>
        </titleStmt>
        <publicationStmt>
          <publisher>Rani Høgnason Hansen</publisher>
          <idno type="url">https://github.com/hoegnason/tingmal</idno>
          <availability status="free">
            <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
            <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
            <p>Original content is used here under §9 (public documents) and §27 (public debate) exceptions of the Faroese Copyright Act.</p>
          </availability>
          <date when="2025-11-18"/>
        </publicationStmt>
        <notesStmt>
          <note/>
        </notesStmt>
        <sourceDesc>
          <bibl type="parliamentary_document">
            <publisher>Føroya Løgting</publisher>
            <author>
              <persName>Finnbogi Ísakson</persName>
              <roleName>løgtingsformaður</roleName>
            </author>
            <ref target="https://www.logting.fo/documents/6387"/>
            <note type="source_format">PDF document, machine-readable text</note>
            <date when="2000-12-01">1. desember 2000</date>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p statrt="medium">Manual correction of OCR/extraction errors identified during PDF text extraction.</p>
          </correction>
          <segmentation>
            <p statrt="medium">Questions segmented according to the numbered structure in source document. Background text has been divided into paragraphs and sentences.</p>
          </segmentation>
        </editorialDecl>
      </encodingDesc>
    </teiHeader>
    <text>
      <body>
        <pb n="1"/>
        <div>
          <ab rend="bold">
            <persName>Finnbogi Ísakson <lb/><roleName>løgtingsformaður</roleName></persName>
          </ab>
          <ab rend="bold">Løgtingið</ab>
          <space type="vertical"/>
          <head rend="bold">Uppskot til samtyktar um frágreiðing frá § 19 nevndini um 80-árini</head>
          <space type="vertical"/>
          <ab rend="bold center">Uppskot <lb/> til <lb/> samtyktar</ab>
          <p>
            <s xml:id="gvroygve76">Løgtingið tekur til eftirtektar viðløgdu frágreiðing frá nevndini, sum sambært § 19 í stýrisskipanarlógini var sett at kanna møguligar óregluligar politiskar og umsitingarligar avgerðir frá 1980 og frameftir.</s>
          </p>
          <div>
            <head rend="bold">Viðmerkingar:</head>
            <p>
              <s xml:id="wih5j2zron">Í januar mánaði 1995 løgdu átta tingmenn, umboðandi allar flokkar á tingi, uppskot fram um kanning av møguligum óregluligum og umsitingarligum avgerðum frá 1980 og frameftir.</s>
            </p>
            <p>
              <s xml:id="objir76ltz">17. februar sama ár hevði tingið 1.viðgerð av uppskotinum, og málið fór í rættarnevndina, sum legði fram álit 1. juni.</s>
            </p>
            <p>
              <s xml:id="tyytqqhcux">Ein samd rættarnevnd tók undir við málinum og setti fram soljóðandi uppskot til samtyktar:</s>
            </p>
            <p>
              <s xml:id="zgf4xleu45">Løgtingið samtykkir at seta eina tingnevnd av 3 løgtingsmonnum, samsvarandi løgtingslóg nr. 1 frá 13.05.1948 um stýrisskipan Føroya í sermálum, sum seinast broytt við løgtingslóg nr. 2 frá 02.01.1985 § 18 (eftir ólavsøkudag 1995 verður heimildin fyri kanningarnevndina løgtingslóg nr. 103 frá 26.07.1994 um stýrisskipan Føroya § 19).</s>
              <s xml:id="df2dwyamcv">Tey trý umboðini í nevndini verða vald av tinginum samb. uppskot.</s>
              <s xml:id="ctsaathl3m">Við støði í teim málum og hendingum, sum m.a. eru lýstar í løgtings- og landsgrannskoðarafrágreiðingunum frá 1980 og frameftir, skal nevndin geva eina frágreiðing, sum verður løgd fyri løgtingi til støðutakan.</s>
            </p>
            <p>
              <s xml:id="cl6zxuylb4">2. viðgerð var 1. juni 1995, og uppskotið varð samtykt við 18 atkvøðum, eingin ímóti, við teirri broyting, at 5 løgtingslimir vórðu valdir í nevndina.</s>
            </p>
            <p>
              <s xml:id="qbvh4xk4ec">Nevndin hevði sín seinasta fund í apríl 1998, av tí at løgtingsval var útskrivað, og í september mánaði sama ár varð nýggj nevnd vald, hesaferð mannað við 6 limum umboðandi allar flokkar á tingi.</s>
            </p>
            <p>
              <s xml:id="sh3ivf6nea">Nevndin var liðug við frágreiðingina á sumri ár 2000, og í november mánaði var hon í prentaðum líki handað løgtingsformanninum sum umboð fyri Løgtingið.</s>
            </p>
            <p>
              <s xml:id="mlajd6ppja">Nú hevur almenningurin eins og allir løgtingsmenn havt høvi til at lesa frágreiðingina, og er tíðin nú komin til, at Løgtingið umrøður frágreiðingini.</s>
            </p>
            <pb n="2"/>
            <p>
              <s xml:id="uwjdjlepwp">Ógreiða hevur verið um, á hvønn hátt frágreiðingin skal leggjast fyri tingið til støðutakan, og hevur formansskapur tingsins tí gjørt av, at løgtingsformaðurin leggur fyri tingið uppskot til samtyktar.</s>
            </p>
          </div>
          <div type="signature">
            <closer>
              <dateline>
                <hi class="signature-date" rend="bold center">
                  <name type="place">Á Løgtingi</name>, tann <date when="2000-12-01">1. desember 2000</date></hi>
              </dateline>
              <signed rend="bold center">
                <persName>Finnbogi Ísakson <lb/><roleName>løgtingsformaður</roleName></persName>
              </signed>
            </closer>
          </div>
        </div>
        <ab rend="italic">1. viðgerð 12. desember 2000. Málið beint í rættarnevndina, sum tann 30. januar 2001 legði fram soljóðandi</ab>
        <div>
          <!-- FROM: https://www.logting.fo/logtingsmal/logtingsmal00/vanlig%20tingmal/021.00%20um%20fragreiding%20fra%20grein%2019%20nevndini%20um%2080arini.htm#Upprunauppskot -->
          <head rend="bold center">Álit</head>
          <p>
            <s xml:id="p77us6gi4u">Løgtingsformaðurin hevur lagt uppskotið fram tann 5. desember 2000, og eftir 1. viðgerð tann 12. desember 2000 er tað beint rættarnevndini.</s>
          </p>
          <p>
            <s xml:id="d6u4s5tv6j">Nevndin hevur viðgjørt málið á fundum 4., 11., 16. og 25. januar 2001.</s>
          </p>
          <p>
            <seg>Undir nevndarviðgerðini hevur nevndin umrøtt spurningarnar, um</seg>
            <list rend="bulleted">
              <item>revsirættarlig stig skulu verða tikin ímóti einstaklingum og</item>
              <item>politisk stig skulu verða tikin ímóti persónum, sum sita í almennum álitisstørvum vegna atburð teirra í 80’unum</item>
            </list>
            <note>
              <s xml:id="jlazi6guf7">Undir nevndarviðgerðini hevur nevndin umrøtt spurningarnar, um revsirættarlig stig skulu verða tikin ímóti einstaklingum og politisk stig skulu verða tikin ímóti persónum, sum sita í almennum álitisstørvum vegna atburð teirra í 80’unum.</s>
            </note>
          </p>
          <p>
            <s xml:id="svv6q254pk">Nevndin tekur undir við, at Løgtingið tekur til eftirtektar frágreiðingina frá nevndini, sum sambært § 19 í stýrisskipanarlógini var sett at kanna møguligar óregluligar politiskar og umsitingarligar avgerðir frá 1980 og frameftir.</s>
          </p>
          <p>
            <seg>Nevndin er samd um, at § 19 nevndin hevur fylgt tí málsetningi, sum henni varð settur í uppskotinum um kanning av 80unum:</seg>
            <quote>
              <list rend="numbered">
                <label>1)</label>
                <item>
                  <p>
                    <s xml:id="qzkmxt4hf3">Løgtingið samtykkir at seta 3. manna tingnevnd samb.</s>
                    <s xml:id="wjr43zpxhv">grein 18 í stýrisskipannarlógini at ganga ígjøgnum og kanna møgulig óreglulig viðurskifti í politiskum og umsitingarligum avgerðum, og um staðfestast kann ein politisk/umsitingarlig ábyrgd í hesum sambandi.</s>
                  </p>
                </item>
                <label>2)</label>
                <item>
                  <p>
                    <s xml:id="yg64bz3qwu">Kanningin verður grundað á tær upplýsingar, sum komnar eru fram í frágreiðingunum frá landsgrannskoðaranum og løgtingsgrannskoðarunum.</s>
                  </p>
                </item>
                <label>3)</label>
                <item>
                  <p>
                    <s xml:id="dpf5bcd5i5">Tá kanningin er gjørd, verður úrslitið lagt fyri løgtingið at taka støðu til.</s>
                  </p>
                </item>
                <label>4)</label>
                <item>
                  <p>
                    <s xml:id="xrmyh3mu2x">Fíggjarligur stuðul verður veittur nevndini til tess at útvega neyðuga sakkøna hjálp til kanningararbeiðið.</s>
                  </p>
                </item>
              </list>
            </quote>
          </p>
          <p>
            <seg>(<s xml:id="gs3cn2pnvv">Í originalálitinum er endurgivin arbeiðssetningurin hjá § 18-nevndini, sum varð sett sambært løgtingsmáli nr. 37/1994.</s></seg>
            <seg>Undir viðgerðini vísti rættarnevndarformaðurin á, at rættari hevði verið at endurgivið arbeiðssetningin í løgtingsmáli nr. 21/2000, sum er soljóðandi:</seg>
            <quote>
              <p>
                <s xml:id="dnencrx725">Løgtingið samtykkir samsvarandi § 19 í stýrisskipanarlógini at seta tingnevnd við 6 løgtingsmonnum, einum úr hvørjum flokki á tingi.</s>
              </p>
              <p>
                <s xml:id="dxtyjqspv7">Við støði í teimum málum og hendingum, sum m.a. eru lýstar í løgtings- og landsgrannskoðarafrágreiðingum frá 1980 og frameftir, skal nevndin geva eina frágreiðing, sum verður løgd fyri løgtingið til støðutakan.</s>
                <seg>).</seg>
              </p>
            </quote>
          </p>
          <p>
            <s xml:id="oig23eue2i">Frágreiðingin um 80ini lýsir, hvat tað vóru fyri tættir, bæði fyrisitingarliga og politiskt, sum førdu til, at samfelagsskútan kollsigldi.</s>
          </p>
          <p>
            <s xml:id="u6eni3l36s">Øll málini, sum viðgjørd eru í frágreiðingini, eru fyrnað, og tí er ikki grundarlag fyri at fara rættarliga vegin við nøkrum av teimum, og hevur nevndin tikið tað til eftirtektar.</s>
          </p>
          <p>
            <s xml:id="b4riij5dth">Tað, at fyrningarfreistin er farin, útilokar tí bæði at gera rættarliga ábyrgd galdandi og møguleikan hjá umrøddu persónunum at verja seg.</s>
          </p>
          <p>
            <seg>Tí er nevndin samd við niðurstøðuni í kanningini á síðu 32, har sagt verður:</seg>
            <quote>
              <seg>"Hildið verður, at neyvan er grundarlag fyri aðrari avleiðing vegna heimildarloysi enn, at tað harðliga verður funnist at veiku, tilvildarligu og ófullfíggjaðu politisku og umsitingarligu støðuni í 80-árunum. Stórt eftiransni eigur at verða víst á lóggávuøkinum hereftir."</seg>
            </quote>
            <note>
              <s xml:id="ynihyngmjp">Tí er nevndin samd við niðurstøðuni í kanningini á síðu 32, har sagt verður: "Hildið verður, at neyvan er grundarlag fyri aðrari avleiðing vegna heimildarloysi enn, at tað harðliga verður funnist at veiku, tilvildarligu og ófullfíggjaðu politisku og umsitingarligu støðuni í 80-árunum. Stórt eftiransni eigur at verða víst á lóggávuøkinum hereftir."</s>
            </note>
          </p>
          <p>
            <s xml:id="d7vaqs4jc3">Nevndin ásannar, at ávís stig eru tikin rætta vegin, hvat viðvíkjir lóggávu og ábyrgdarbýti í hesum samanhangi.</s>
          </p>
          <p>
            <s xml:id="zodqjv5eat">Nevndin er samd um at heita á landsstýrið um at taka stig til, at øll lóggáva, sum kann føra til somu mistøk, verður endurskoðað við tí fyri eyga at binda um heilan fingur.</s>
          </p>
          <p>
            <s xml:id="pzlorwayhf">Eisini er nevndin samd um, at fyrisitingarligar reglur eiga at vera, sum byggja uppundir sama málsetning.</s>
          </p>
          <p>
            <s xml:id="tfnrcreu7l">Nevndin heldur tað vera týdningarmikið, at skeivleikar og mistøk, ið eru gjørd, verða ikki gloymd, men verður lærdómur fyri eftirtíðina.</s>
            <s xml:id="ynpre36dl4">Um so er, hevur § 19 frágreiðingin loyst eina týðandi uppgávu.</s>
          </p>
          <ab rend="italic">
            <seg>2. viðgerð 1. februar 2001. Uppskot til samtyktar samtykt 26-1-0.</seg>
            <s xml:id="ez2hjwoftc">Málið avgreitt.</s>
          </ab>
        </div>
      </body>
    </text>
  </TEI>
  <TEI xmlns="http://www.tei-c.org/ns/1.0">
    <teiHeader>
      <fileDesc>
        <titleStmt>
          <title>LM-021/2000: Uppskot til samtyktar um frágreiðing frá § 19 nevndini um 80-árini</title>
        </titleStmt>
        <publicationStmt>
          <publisher>Rani Høgnason Hansen</publisher>
          <idno type="url">https://github.com/hoegnason/tingmal</idno>
          <availability status="free">
            <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
            <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
            <p>Original content is used here under §9 (public documents) and §27 (public debate) exceptions of the Faroese Copyright Act.</p>
          </availability>
          <date when="2025-11-18"/>
        </publicationStmt>
        <notesStmt>
          <note/>
        </notesStmt>
        <sourceDesc>
          <bibl type="parliamentary_document">
            <publisher>Føroya Løgting</publisher>
            <author>
              <persName>Lisbeth L. Petersen</persName>
              <roleName>formaður</roleName>
            </author>
            <author>
              <persName>Heini O. Heinesen</persName>
            </author>
            <author>
              <persName>Eyðun Viderø</persName>
            </author>
            <author>
              <persName>Jóannes Eidesgaard</persName>
            </author>
            <author>
              <persName>Jákup Sverri Kass</persName>
            </author>
            <author>
              <persName>Jenis av Rana</persName>
            </author>
            <author>
              <persName>Hans Petur Weihe</persName>
              <roleName>kanningarráðgevi</roleName>
            </author>
            <ref target="http://tilfar.lms.fo/logir/alit/2000.08%20Fr%C3%A1grei%C3%B0ing%20um%2080-%C3%A1rini.pdf"/>
            <note type="source_format">PDF document, machine-readable text</note>
            <date when="2000-12-01">1. desember 2000</date>
          </bibl>
        </sourceDesc>
      </fileDesc>
      <encodingDesc>
        <editorialDecl>
          <correction>
            <p statrt="medium">Manual correction of OCR/extraction errors identified during PDF text extraction.</p>
          </correction>
          <segmentation>
            <p statrt="medium">Questions segmented according to the numbered structure in source document. Background text has been divided into paragraphs and sentences.</p>
          </segmentation>
        </editorialDecl>
      </encodingDesc>
    </teiHeader>
    <text>
      <body>
        <pb n="1"/>
        <div>
          <ab rend="bold right">Føroya Løgting §19-nevndin</ab>
          <space type="vertical"/>
          <head rend="bold right">Frágreiðing <lb/> um 80-árini</head>
          <pb n="9"/>
          <div>
            <head>Inngangur</head>
            <div>
              <head rend="bold">§19-nevndin</head>
              <p>
                <s xml:id="thyrzaowob">Í 1995 setti Løgtingið eina tingnevnd við 5 tinglimum við tí endamáli at útgreina og lýsa tey viðurskifti, tær fyritreytir og framferðir, politiskt og umsitingarliga, sum hava verið atvoldin til skeivleikar og mistøk í 80-árunum.</s>
              </p>
              <p>
                <s xml:id="ybh2ziamjf">Í nevndina vórðu vald: Atli Hansen, Jørgen Niclasen, Sverri Midjord, Heini O. Heinesen og Helena Dam á Neystabø.</s>
              </p>
              <p>
                <s xml:id="qhsg6yemkr">Á fyrsta fundi í nevndini 2. oktober 1995 varð Atli Hansen valdur til formann og Jørgen Niclasen til næstformann.</s>
              </p>
              <p>
                <s xml:id="eywh5r3j3e">Í november 1996 kom Jóannes Eidesgaard í nevndina fyri Sverra Midjord.</s>
              </p>
              <p>
                <s xml:id="zkr5l3qfpy">Henda nevnd hevði seinasta fund sín 20. apríl 1998, og nevndin gjørdi av, at ongin fundur skuldi vera fyri løgtingsvalið, og at tann nevndin, sum varð vald eftir valið, skuldi áseta nýggjan fund.</s>
              </p>
              <p>
                <s xml:id="a3ot7ra4mz">Í nýggju nevndina vórðu hesir løgtingslimir valdir: Heini O. Heinesen, Jørgen Niclasen, Jóannes Eidesgaard, Lisbeth L. Petersen, Jákup Sverri Kass og Jenis av Rana.</s>
              </p>
              <p>
                <s xml:id="pk2k3b2neh">Á fundi 22. september 1998 varð Jørgen Niclasen valdur til formann og Jóannes Eidesgaard til næstformann.</s>
              </p>
              <p>
                <s xml:id="iwsf3z4puo">Tá ið Jørgen Niclasen gjørdist landsstýrismaður, varð Eyðun Viderø valdur í hansara stað, og 7. januar 1999 skipaði nevndin seg av nýggjum.</s>
                <s xml:id="zbcnc2cvuy">Lisbeth L. Petersen varð vald til formann og Jákup Sverri Kass varð valdur til næstformann.</s>
              </p>
              <p>
                <s xml:id="rcbyz7jntn">Juli til oktober 1999 hevði Jákup Sverri Kass farloyvi.</s>
                <s xml:id="tltq5w2wpn">Hesa tíðina var Ronald Poulsen limur í nevndini.</s>
              </p>
            </div>
            <div>
              <head rend="bold">Uppgávan</head>
              <p>
                <s xml:id="ffvwvyalca">Uppgávan, ið §19-nevndin skuldi loysa, tyktist at vera stór og óavmarkað.</s>
                <s xml:id="hcjdeud5gs">Nevndin skuldi „kanna 80-árini“ og skriva eina frágreiðing, sum skuldi verða løgd fyri Løgtingið til støðutakan.</s>
                <s xml:id="oprmlh54jt">Hetta skuldi byggja á mál og tilburðir, sum m.a. vóru lýst í løgtings- og landsgrannskoðanarfrágreiðingunum frá 1980 og frameftir.</s>
              </p>
              <p>
                <s xml:id="fcnrbvurma">Hetta var ógvuliga stór uppgáva.</s>
                <s xml:id="vrmei6fcfc">Slík uppgáva hevur ikki verið loyst í Føroyum, og í Danmark var í 20. øld bert 1 fyridømi, ið kortini gagnaði ikki nevndini.</s>
              </p>
              <p>
                <s xml:id="rlxblc4of3">Fyrsta tiltakið hjá nevndini var sostatt at royna at avmarka uppgávuna og royna at útgreina og lýsa tær fyritreytir og framferðir, ið vóru atvoldin til trupulleikarnar, m.a. í 80-árunum.</s>
                <s xml:id="fgpnavejmv">Herundir kom m.a. almenna stuðulsskipanin, dagføring viðvíkjandi lóggávuverkinum, politiski førleikin, fyrisitingarligi førleikin, peningastovnarnir, ráðgevar.</s>
                <s xml:id="xvfb6m3e6i">Í hesum sambandi slapst ikki undan at vísa landskassastuðlinum, t.e. studninginum, lángevingini og veðhaldi til fiskivinnuna, serligan áhuga.</s>
              </p>
            </div>
            <pb n="10"/>
            <div>
              <head rend="bold">Arbeiði nevndarinnar</head>
              <p>
                <s xml:id="jgtneyevsb">Nevndin hevur havt tilsamans 55 fundir.</s>
                <s xml:id="sqs5d2im6c">Tilfarið, nevndarlimirnir hava havt høvi at lesa, hevur verið rúgvusmikið.</s>
                <s xml:id="rmxihitpke">Nevnast kann m.a. gerðabøkur hjá Landsstýrinum, Fíggjarnevndini og Búskaparráðnum, árligu frágreiðingarnar upp ígjøgnum 80-árini frá „Det rådgivende udvalg vedrørende Færøerne“, løgtings- og landsgrannskoðanarfrágreiðingarnar, skjøl viðvíkjandi einstøkum málum, lóggávuna viðvíkjandi landskassastuðuli, lóggávuna viðvíkjandi roknskaparviðurskiftunum í landsumsitingini og á privata økinum.</s>
              </p>
              <p>
                <s xml:id="kz37vry3nm">Nevndin hevur heitt á fólk og fingið skrivligar frágreiðingar frá teimum, sum nevndin helt kundu geva upplýsingar um 80-árini og greiða frá umstøðunum í 80-árunum.</s>
              </p>
              <p>
                <s xml:id="h6fof2yu54">Nevndin hevur eisini havt fund við týðandi politikarar og umsitarar í 80-árunum.</s>
                <s xml:id="cxm76nzuzz">Eisini fólk í bankaheiminum hava fingið skrivligar fyrispurningar frá nevndini.</s>
              </p>
              <p>
                <s xml:id="pdnyixdu2u">Heldur onkur, at nógv fleiri áttu at verið spurd skrivliga og munnliga, so er nevndin samd í hesum, men nevndin var noydd at seta mark fyri kanningararbeiðinum.</s>
              </p>
              <p>
                <s xml:id="e5yjrh72hg">Arbeiðið hevur verið drúgt.</s>
                <s xml:id="v6noh5lgow">Hetta kemst ikki bara av, at uppgávan var stór, men eisini tí nevndarlimirnir, bæði í fyrru og seinnu nevndini, hava havt aðrar uppgávur og onnur størv at røkja.</s>
                <s xml:id="bu4skki6jv">Eisini lá arbeiðið stilt í meira enn 1/2 ár í 1998, tí at løgtingsval var, og tá ið nýggj nevnd varð vald, høvdu flestu nevndarlimirnir, ið vóru nývaldir, úr at gera at kunna seg um rúgvumikla tilfarið, ið lá eftir fyrru nevndina.</s>
              </p>
              <p>
                <s xml:id="gmdufubafa">Hans Petur Weihe, advokatur, hevur verið kanningarráðgevi bæði hjá fyrru og seinnu nevndini, og hansara hjálp hevur verið avgerandi táttur í kanningararbeiðinum.</s>
              </p>
            </div>
            <div>
              <head rend="bold">Úrskurður</head>
              <p>
                <s xml:id="ki2esypznn">Spurningurin er so, hvat nevndin hevur fingið burtur úr kanningararbeiðinum.</s>
                <s xml:id="h654teinxk">Her skal m.a. verða víst til heildarniðurstøðu nevndarinnar.</s>
              </p>
              <p>
                <seg>Hóast nevndini ikki var álagt at reisa ákæru ímóti ella fella dóm yvir navngivin fólk, skal nevndin her í stuttum staðfesta, at kanningararbeiðið m.a. hevur víst hetta:</seg>
              </p>
              <p rend="bold">
                <s xml:id="idjvrgm3tx">Føroysku politikararnir vóru ikki nóg dugnaligir.</s>
                <s xml:id="uqbrc63zcs">Teir lurtaðu ikki eftir ávaringum frá ráðgevum og frá embætisverkinum.</s>
              </p>
              <p rend="bold">
                <s xml:id="cx27vivkph">Á fleiri týðandi økjum var lóggávan ógreið, ófullfíggjað og fyrnað í 80-árunum, og ofta áðrenn komið var í 80-árini.</s>
              </p>
              <p rend="bold">
                <s xml:id="ylbryhxwdq">Landsumsitingin var veik.</s>
                <s xml:id="lek2hvnnoy">Henni vantaði arbeiðsmegi, og á fleiri økjum vantaði førleiki.</s>
              </p>
              <p rend="bold">
                <s xml:id="x2xul3rqin">Málsviðgerin skuldi ofta umsita fleiri málsøki, enn hann var førur fyri.</s>
                <s xml:id="u23vyzgt5y">Málsviðgerðin var ikki eins frá máli til mál og ikki nóg neyv.</s>
                <s xml:id="aun4jnnfqp">Tí gjørdist tapsvandin hjá landinum stórur, og munur var <pb n="11"/> gjørdur á monnum.</s>
                <s xml:id="vxg6fduiej">Trupulleikar stóðust av, at politikarar vóru partur av umsitingini.</s>
              </p>
              <p rend="bold">
                <s xml:id="g5ddlaozqd">Politiska eftirlitið – fíggjarnevnd, løgtingsgrannskoðarar, landsstýrismálanevnd – sveik.</s>
                <s xml:id="stjor4bb4h">Landskassin varð bundin uttan lógarheimild.</s>
                <s xml:id="ml7i556rui">Fylgjurnar gjørdust álvarsamar: Milliardatap hjá landskassanum og álvarsamir trupulleikar hjá einstaklingum.</s>
              </p>
              <p rend="bold">
                <s xml:id="iwtjxa6gr4">Ábyrgdin fyri álvarsligu skeivleikarnar og mistøkini í 80-árunum lá hjá politisku leiðsluni í 80-árunum, men eisini í 60- og 70- árunum, har tiltøk vórðu gjørd, ið fingu avleiðingar í 80-árunum og fyrstu árini í 90-árunum.</s>
                <s xml:id="mvngefiitp">Leikluturin hjá stigtakarum, ráðgevum og peningastovnum skal eisini verða nevndur í hesum sambandi.</s>
              </p>
            </div>
            <div>
              <head rend="bold">Fortíð og framtíð</head>
              <p>
                <s xml:id="orlma6xjel">§19-nevndin hevur kannað eina farna tíð.</s>
                <s xml:id="xfenocjsaw">Kanningin var grundað á fólkakrav.</s>
                <s xml:id="jhavfcgajo">Politikararnir høvdu tikið avgerðir.</s>
                <s xml:id="tdw4eo2zhp">Fólkið skuldi gjalda rokningina m.a. fyri skip, ið fóru av landinum fyri lítið og onki.</s>
              </p>
              <p>
                <s xml:id="jolyc2asuk">§19-nevndin vísir ikki frá sær, at politikararnir høvdu vilja til at gera umstøðurnar betri hjá landi og fólki, men nevndin má samstundis sanna, at politikararnir evnaðu ikki at skapa tær neyðugu fyritreytirnar.</s>
              </p>
              <p>
                <s xml:id="bgnnzewllq">Tað er uppgávan hjá Løgtinginum at taka støðu til frágreiðingina frá §19-nevndini.</s>
                <s xml:id="fjkzuhbap6">Nevndin vil tí ikki vísa á avleiðingar.</s>
              </p>
              <p>
                <seg>Nevndin hevur ta vón, at kanningin fær tað endamál, ið álitið gav</seg>
                <list rend="simple">
                  <item>
                    <seg>at varðveita rættartrygdina</seg>
                  </item>
                  <item>
                    <seg>at endurreisa álitið á samfelagsskipanina</seg>
                  </item>
                  <item>
                    <seg>at bøta um almenna umdømi føroyinga</seg>
                  </item>
                  <item>
                    <seg>at byrgja fyri endurtøku.</seg>
                  </item>
                </list>
                <note>
                  <s xml:id="j32b6t7uy3">Nevndin hevur ta vón, at kanningin fær tað endamál, ið álitið gav at varðveita rættartrygdina, at endurreisa álitið á samfelagsskipanina, at bøta um almenna umdømi føroyinga, at byrgja fyri endurtøku.</s>
                </note>
              </p>
              <p>
                <s xml:id="bu32adtkm3">Nevndin heldur tað vera týdningarmikið, at skeivleikar og mistøk, ið eru gjørd, verða ikki gloymd, men verða lærdómur fyri eftirtíðina.</s>
                <s xml:id="exmplhfowq">Um so er, hevur §19-frágreiðingin loyst eina týðandi uppgávu.</s>
              </p>
            </div>
            <div>
              <head rend="bold">Tøkk</head>
              <p>
                <s xml:id="tmgwpjcjce">§19-nevndin takkar teimum nógvu, ið hava svarað skrivligu fyrispurningunum og verið á fundi við nevndini.</s>
                <s xml:id="miwyocbezm">Nevndin takkar Landsstýrinum og stovnum, ið hava lænt nevndini gerðabøkur og skjalamappur.</s>
              </p>
              <p>
                <s xml:id="r3oky4qpef">Nevndin takkar Arne Juul Arnskov, ið hevur gjørt notat til kapittulin um yvirtøkupolitikkin, og takkar Gjaldstovuni við Leif Abrahamsen stjóra á odda fyri teir nógvu og týðandi upplýsingarnar, ið Gjaldstovan hevur givið nevndini.</s>
              </p>
              <p>
                <s xml:id="bhv6idp474">Serliga tøkk eigur Leivur Harryson, landsgrannskoðari, fyri góð ráð og vegleiðing og hjálp, tá kapitlarnir um fíggjarlógarmannagongdina við landskassagrunnunum og roknskaparlóggávuna skuldu verða skrivaðir, og tøkk fái hann og Leif Abrahamsen og teirra medarbeiðarar fyri at <pb n="12"/> útgreina roknskaparligu lyklatølini, ið eru við í kapitlunum um stuðuls-, láns- og veðhaldsútreiðslur í 80-árunum.</s>
              </p>
              <p>
                <s xml:id="pbmkvyjotj">Nevndin takkar Landsgrannskoðanini, ið hevur verið skrivarastovnur hjá nevndini, bæði tí fyrru og tí seinnu, og §19-nevndin takkar ikki minst Ásu Justinussen, ið hevur gjørt eitt ómetaliga stórt arbeiði sum skrivari hjá nevndini og hjá Hans Peturi Weihe, kanningarráðgeva.</s>
                <s xml:id="nzawvtnram">Fyri rættlestur hevur Svenning Tausen serliga tøkk uppiborna.</s>
              </p>
              <!-- TODO: add signatures -->
            </div>
            <div>
              <head rend="bold">Jenis av Rana 21.08.2000</head>
              <p>
                <s xml:id="mkymcdj2oy">Tá løgtingsmál nr. 37/1994 – <hi rend="bold">kanning av møguligum politiskum og umsitingarligum avgerðum frá 1980 og frameftir</hi> – varð lagt fyri Føroya Løgting, var tingmaður Miðfloksins millum uppskotsstillararnar.</s>
                <s xml:id="vxzez22cv2">Tá Løgtingið í juni sama ár atkvøddi um uppskotið, vóru atkvøður Miðfloksins ikki at finna millum tey, ið atkvøddu fyri.</s>
                <s xml:id="th3qdf5giu">Orsøkin til hesa broyttu støðu floksins var tann útvatnandi broyting, ið uppskotið hevði gjøgnumgingið í Rættarnevnd Løgtingsins.</s>
              </p>
              <p>
                <s xml:id="lwfyjxuwph">Tá løgtingsumboð vórðu vald í sokallaðu §19-nevndina, vórðu umboð fyri gomlu flokkarnir vald í hesa, meðan Kristiligi Fólkaflokkurin, Verkamannafylkingin og Miðflokkurin vórðu hildin uttanfyri og onga umboðan fingu.</s>
              </p>
              <p>
                <s xml:id="tiqgzks6tf">Á sumri 1998, eftir at nýtt Løgting var valt, varð nýggj nevnd vald, men nú víðkað við einum nevndarlimi – úr Miðflokkinum.</s>
                <s xml:id="pmtbvcltk4">Løgtingsumboð Miðfloksins mótmælti og bað um ikki at verða valdur í eitt arbeiði, ið longu hevði vart í 3 ár – men til fánýtis.</s>
                <s xml:id="uhbp4awxmn">Sostatt var flokkurin ikki umboðaður tey fyrstu trý árini, tá grundleggjandi kanningararbeiðið má metast at hava verið lagt úr hondum.</s>
                <s xml:id="lkeztqb5ql">Ella sagt á annan hátt: <hi rend="bold">Miðflokkinum varð bert tillutað luttøku í kanningararbeiði nevndarinnar í tveimum av teimum fimm árunum granskannararbeiðið av 80-unum fór fram</hi>.</s>
              </p>
              <p>
                <s xml:id="qoa53lm7yh"><hi rend="bold">Henda roynd Løgtingsins</hi> at halda Miðflokkin uttanfyri grundleggjandi kanningararbeiðið, fyri síðani at enda at draga flokkin inn í tað, <hi rend="bold">forðar undirritaða at verða við í niðurstøðu nevndarinnar</hi>.</s>
                <s xml:id="b46ixiosla">Tá eg loksins fyri tveimum árum síðani varð valdur í nevndina, umhugsaði eg tó at krevja kanningararbeiðið, ið eg ikki hevði verið partur av, gjørt umaftur, men slepti hesi ætlan, væl vitandi, at hetta neyvan fór at verða eftirlíkað.</s>
                <s xml:id="szn6s4vgky">Eg valdi tí heldur at líta framá, havi nýtt politisku orkuna til onnur mál, men harmist tó um lagnuna, ið tingmáli nr. 37/1994 var fyri.</s>
              </p>
              <!-- TODO: add signature -->
            </div>
          </div>
          <pb n="14"/>
          <div>
            <head rend="bold">Stýrisskipanarviðurskifti</head>
            <div>
              <head rend="bold">Lóg um Stýrisskipan Føroya í sermálum</head>
              <p>
                <s xml:id="toygzz3eyx">Løgtingslóg nr. 1 frá 13. mai 1948, ið seinni varð broytt við løgtingslóg nr. 2 frá 3. januar 1985, setti í næstan hálvthundrað ár karmarnar um stýrisskipan Føroya í sermálum.</s>
              </p>
              <p>
                <s xml:id="ooposofol7">Lógin staðfesti, at lóggávuvaldið lá hjá Løgtinginum, og at Løgtingið skuldi seta Landsstýrið.</s>
              </p>
              <p>
                <s xml:id="swlijtvdu5">§19-nevndin skal serliga vísa á hesar greinirnar, ið eisini vóru galdandi í 80-árunum.</s>
              </p>
              <quote rend="italic">
                <list rend="numbered">
                  <label>§ 19.</label>
                  <item>
                    <p>
                      <s xml:id="qkfu6vcuxt">Eingin skattur má verða álagdur, broyttur ella avtikin uttan við løgtingslóg.</s>
                      <s xml:id="rkzaxjorau">Lán, ið skuldbindur Løgtingið, má ikki verða tikið, og má heldur ikki søla ella onnur latan av hendi av fastognum landsins ella nýtslurætti teirra fara fram uttan samsvarandi løgtingslóg.</s>
                    </p>
                  </item>
                  <label>§ 20.</label>
                  <item>
                    <p>
                      <s xml:id="a65uteizdu">Í hvørjari vanligari tingsetu leggur Landsstýrið áðrenn 1. september uppskot fram um fíggjarlóg fyri komandi fíggjarár.</s>
                    </p>
                    <p>
                      <s xml:id="izynszh2t6">Frá 1. januar 1985 verður kalendaraárið fíggjarár.</s>
                      <s xml:id="kjjnjnzl2u">Um útlit er til, at uppskot til fíggjarlóg ikki er liðugt viðgjørt, áðrenn fíggjarársbyrjan, leggur Landsstýrið fram uppskot um eina fyribils játtanarlóg.</s>
                    </p>
                  </item>
                  <label>§ 21.</label>
                  <item>
                    <p>
                      <s xml:id="jiyg6apqop">Áðrenn fíggjarlóg ella bráðfeingis fíggjarlóg er samtykt á Løgtingi, má skattur ikki verða kravdur.</s>
                    </p>
                    <p>
                      <s xml:id="mphsr6jwwq">Eingin útreiðsla má verða goldin, ið ikki er heimilað í fíggjarlóg, galdandi tá ið útreiðslan verður ávíst, ella í aðrari galdandi heimildarlóg.</s>
                      <s xml:id="deji46nolf">Tær játtanir, ið eru ásettar í fíggjarlóg ella aðrari heimildarlóg, mega bert verða goldnar í tí fíggjarári, sum fíggjarlógin er galdandi.</s>
                      <s xml:id="x66rptlh7p">Tó kann Landsstýrið í tíðarskeiði inntil 3 mánaðir, aftan á fíggjarárið er endað, ávísa pening, ið er játtaður á fíggjarlógini fyri árið, ið fór.</s>
                    </p>
                  </item>
                  <label>§ 22.</label>
                  <item>
                    <p>
                      <s xml:id="d5rs6y7yf6">Løgtingið velur ein ella fleiri løntar roknskapargranskarar.</s>
                      <s xml:id="ijqouwicvf">Teir granska ársroknskapirnar og ansa, at inntøkur landsins allar eru taldar, og at onki er goldið uttan heimild í fíggjarlóg ella aðrari heimildarlóg.</s>
                      <s xml:id="vt74n7tc5k">Teir kunnu krevja at fáa allar upplýsingar og øll skjøl, ið teimum tørvar.</s>
                      <s xml:id="gt6erg4oyc">Ársroknskapirnir við viðmerking grannskaranna verða at leggja fyri Løgtingið til viðgerðar og samtyktar.</s>
                    </p>
                    <p>
                      <s xml:id="jguvxwqmau">Grannskoðaraviðurskifti landsins verða at skipa við lóg.</s>
                    </p>
                  </item>
                </list>
              </quote>
            </div>
            <div>
              <head rend="bold">Lóg um umboðsvald Føroya</head>
              <p>
                <s xml:id="f6ztsy7ygb">Løgtingslóg nr. 2 frá 13. mai 1948 setti karmarnar um umboðsvald Føroya viðvíkjandi føroyskum sermálum.</s>
                <s xml:id="v73j2xhx64">Umsitingin skuldi liggja hjá Landsstýrinum.</s>
              </p>
              <p>
                <s xml:id="ddgkcila7c">Eisini henda lóg setti í høvuðsheitum karmarnar um umsitingina í Føroyum í næstan hálvthundrað ár.</s>
              </p>
              <p>
                <s xml:id="ki4omgdtj5">§19-nevndin leggur í sínum kanningararbeiði dent á hesar greinirnar.</s>
              </p>
              <pb n="15"/>
              <quote rend="italic">
                <list rend="numbered">
                  <label>§ 9.</label>
                  <item>
                    <p>
                      <s xml:id="twu72hqrw6">Hvør landsstýrismaður hevur yvir fyri Løgtinginum ábyrgd av at røkja tað umboðsvald og ta umsitan, sum teimum er latin upp í hendur, beint og forsvarliga.</s>
                    </p>
                    <p>
                      <s xml:id="iwsgz7kb2y">Umboðanina av teimum økjum, ið eru undir Landsstýrisins ræði, býta landsstýrismenn sín ámillum.</s>
                    </p>
                    <p>
                      <s xml:id="plunedi2o3">Løgmaður ávísir allar útreiðslur úr kassa landsins og ansar, at hesar útreiðslur eru ikki størri enn tær játtanir, sum tingið hevur samtykt</s>
                    </p>
                  </item>
                  <label>§ 12.</label>
                  <item>
                    <p>
                      <s xml:id="gvyowzditm">Tað er skylda Landsstýrisins at ansa, at ongar úteiðslur verða goldnar, sum ikki hava heimild í fíggjarlóg, ið er galdandi, tá ávísan fer fram, ella í aðrari galdandi heimildarlóg.</s>
                      <s xml:id="d56sc4dd7m">Tær játtanir, sum eru ásettar við fíggjarlóg ella aðrari heimildarlóg, kunnu bert verða goldnar í tí fíggjarári, tá fíggjarlógin er galdandi, eins og yvirflytan frá einum posti til annan ikki kann fara fram uttan greiniliga heimild til hetta í lógini.</s>
                      <s xml:id="nxxz2gynnc">Landsstýrið hevur tó heimild til í einum tíðarskeiði av inntil 3 mánaðar, aftan á at fíggjarárið er lokið, at ávísa pening, sum er játtaður í fíggjarlógini fyri farna árið.</s>
                    </p>
                  </item>
                </list>
              </quote>
            </div>
            <div>
              <head rend="bold">§ 19 í Stýrisskipanarlógini</head>
              <p>
                <seg>§ 18 í gomlu stýrisskipanarlógini, sum er avrit av § 51 í grundlógini, verður endurtikin í § 19 í galdandi stýrisskipanarlóg og er soleiðis orðað:</seg>
                <quote>
                  <list rend="numbered">
                    <label>§ 19.</label>
                    <item>
                      <p>
                        <s xml:id="sgdspcqbwl">Løgtingið kann skipa nevndir av tingmonnum at kanna alment umvarðandi mál.</s>
                        <s xml:id="y33unbcmln">Nevndirnar hava rætt at krevja skrivligar ella munnligar upplýsingar frá einskildum borgarum eins væl og frá almennum embætismonnnum.</s>
                      </p>
                    </item>
                  </list>
                </quote>
              </p>
              <p>
                <s xml:id="jzcby4zq7k">Hóast henda reglugerðin sambært løgtingslóg hevur verið galdandi í Føroyum í 50 ár, hevur hon ongantíð verið nýtt áður.</s>
              </p>
              <p>
                <s xml:id="nbsfjvhwp5">Tað er ein treyt, at málini, ið skulu kannast, eru almenn týðandi, ella rættari, alment umvarðandi.</s>
                <s xml:id="bi43ytiqat">Tað er Løgtingið, ið ger av, um tað einstaka málið er alment umvarðandi, og tað er ein rættarlig skylda skrivliga ella munnliga at greiða nevndini frá.</s>
              </p>
              <p>
                <s xml:id="cwvs7hzdbe">Í Danmark er greinin um „parlamentariskar“ kanningarnevndir bert nýtt fáar ferðir, og kanningararbeiðið hevur kanska ikki verið væleydnað.</s>
              </p>
              <p>
                <s xml:id="magmulxmke">Tey seinastu 100 árini hevur fólkatingið/landstingið bert sett tvær kanningarnevndir, í 1918 og í 1945.</s>
              </p>
              <p>
                <s xml:id="qnj2lez44z">Hin fyrra viðvíkti donskum-føroyskum viðurskiftum, m.a. „fólkaadressuni“ í mars 1917 og „telegramminum“ í mars 1918 frá danska løgmálaráðharranum til amtmannin í Føroyum.</s>
              </p>
              <p>
                <s xml:id="g2fhtmrfrw">Kanningarnevndin legði sína frágreiðing fyri landstingið í 1919.</s>
                <s xml:id="uvscfhhm33">Frágreiðingin fekk í Føroyum heitið „Fúlabók“.</s>
                <s xml:id="svja4zbrkb">Vísast kann til „Beretning til Landstinget afgivet af den af tinget i henhold til grundlovens § 45 nedsatte kommision til undersøgelse af forskellige færøske forhold.“</s>
                <s xml:id="y4ozkexioo">Bókin varð prentað hjá J. H. Schultz A/S í 1919.</s>
              </p>
              <pb n="16"/>
              <p>
                <s xml:id="rsxtwbodil">Kanningarnevndin, ið varð sett eftir seinna veraldarbardaga, sat í nógv ár, varð endurskipað eftir hvørt ríkisdagsval, men fekk ongantíð gjørt sítt arbeiði liðugt.</s>
              </p>
            </div>
          </div>
          <pb n="17"/>
          <div>
            <head rend="bold">Avmarking í uppgávuni</head>
            <div>
              <head rend="bold">Løgtingsmál nr. 6/1994:</head>
              <p>
                <s xml:id="qumzjo7ydv">Kanning av politisku og umsitingarligu ábyrgdini í sambandi við skipabygging, veðhald og útgjalding av upphøggingarstuðuli og annað.</s>
              </p>
              <space type="vertical"/>
              <p>
                <s xml:id="yukrvkdr2z">Tann 8. november 1994 legði Kristiligi Fólkaflokkurin, Føroya Framburðs og Fiskivinnuflokkur málið fyri tingið.</s>
                <lb/>
                <seg>Uppskot til samtyktar var soleiðis orðað:</seg>
                <lb/>
                <quote rend="italic">
                  <p>
                    <s xml:id="k23brlb7oi">Føroya Løgting samtykkir beinanvegin at seta kanning í verk av politisku og umsitingarligu ábyrgdini í sambandi við skipabygging, veðhald og útgjalding av upphøggingarstuðli o.a. Víst verður í hesum sambandi til viðmerkingar og frágreiðingar í áliti í løgtingsmáli nr. 47-15/93: Grannskoðan av almennum roknskapum – landskassin.</s>
                  </p>
                </quote>
              </p>
              <p>
                <s xml:id="cahai3k5lg">Málið varð beint í Rættarnevndina 24. november 1994, og 23. mai 1995 mælti Rættarnevndin frá at samtykkja uppskotið og vísti til løgtingsmál nr. 37/1994.</s>
              </p>
              <p>
                <s xml:id="fv3j4nsczl">Mál nr. 6/1994 varð sostatt ikki samtykt.</s>
              </p>
            </div>
            <div>
              <head rend="bold">Løgtingsmál nr. 37/1994:</head>
              <p>
                <s xml:id="pbmtxgxxod">Kanning av møguligum óregluligum politiskum og umsitingarligum avgerðum frá 1980 og frameftir.</s>
              </p>
            </div>
          </div>
        </div>
      </body>
    </text>
  </TEI>
</teiCorpus>