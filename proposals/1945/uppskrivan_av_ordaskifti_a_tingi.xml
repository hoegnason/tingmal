<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title type="main">Uppskrivan av orðaskifti á tingi.</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
            <sourceDesc>
                <bibl>
                    <title level="a" type="main">Uppskrivan av orðaskifti á tingi.</title>
                    <author>Føroya Løgting</author>
                    <publisher>Føroya Løgting</publisher>
                    <date when="1945">1945</date>
                    <date type="accessed" when="2025-09-19"/>
                </bibl>
            </sourceDesc>
        </fileDesc>
    </teiHeader>
    <text>
        <body>
            <div>
                <head>
                    <seg>6.</seg>
                    <s>Uppskrivan av orðaskifti á tingi.</s>
                </head>
                <div>
                    <p>
                        1. viðgerð 7. september. Framlagt 21. september.
                    </p>
                </div>
                <div>
                    <head rend="bold">Álit</head>
                    <p>
                        <s>Í tingsetuni 1943 varð samtykt at lata tað munnliga orðaskiftið uppskriva í øllum lógmálum.</s>
                        <s>Hetta varð eisini gjørt, men av tí, at einans tvær stenografkvinnur fingist til at arbeiða, varð tað fyrst reinskrivað aftaná, at tingsetan endaði.</s>
                        <s>Tað varð eisini samtykt at latið hetta prenta, men sigur løgtingsskrivstovan í august 1944 landsnevndini frá, at hetta hevur verið ógjørligt higartil, tí prentsmiðjurnar hava haft ov nógv arbeiði.</s>
                    </p>
                    <p>
                        <s>Í tingsetuni 1943 varð eisini samtykt, at landsnevndin fekk upp í hendi at leggja til rættis soleiðis, at alt orðaskiftið kundi verða uppskrivað frá tí tingið kom saman hesa tingsetuna 1944.</s>
                        <s>Hetta hevur eisini vist seg ógjørligt, tí ikki hava fingist fólk til hetta arbeiði.</s>
                    </p>
                    <p>
                        <s>Málið hevur nú verið til viðgerðar á tingi í ár og er víst til fíggjarnevndina.</s>
                        <s>Sjálvt um flestir nevndarlimir vildu ynskt, at tað kundi verið hildið fram við uppskrivan av tí munnliga orðaskiftinum, er heila nevndin vorðin samd um, at tað er ógjørligt í løtuni.</s>
                        <s>Fyri at eitt munnligt orðaskifti skal vera nóg álítandi, heldur nevndin tað verða neyðugt, at tað, ið er uppskrivað, kann leggjast fyri røðaranum helst sama dag og ið hvussu er, dagin eftir, fyri at hann kann gera sínar viðmerkingar.</s>
                        <s>Fyri at hetta kann fáast í lag, má í minnsta lagi 4 og helst 6 fólk luttaka í uppskrivanini, og tað fæst ikki i lag i hesi tingsetuni.</s>
                    </p>
                    <p>
                        <seg>Nevndin setur so statt fram hetta</seg>
                    </p>
                </div>
                <div>
                    <head rend="center">uppskot</head>
                    <p>
                        <s>Málið um uppskrivan av munnliga orðaskiftinum á tingi verdur goymt fyri fyrst.</s>
                    </p>
                    <p>
                        <s>2. viðgerð 30. september.</s>
                        <s>Samtykt 19-1.</s>
                    </p>
                </div>
            </div>
        </body>
    </text>
</TEI>