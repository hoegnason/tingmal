<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt>
        <title type="main">4. Tingskipanin.</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">This work is licensed under a Creative Commons Attribution 4.0 International License</licence>
          <p>This TEI file is part of the "Tingmál" dataset and is an unofficial publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents) and §27 (public debate) exceptions of the Faroese Copyright Act.</p>
        </availability>
      </publicationStmt>
      <sourceDesc>
        <bibl>
          <title level="a" type="main">4. Tingskipanin.</title>
          <author>Føroya Løgting</author>
          <publisher>Føroya Løgting</publisher>
          <date when="1948">1948</date>
          <date type="accessed" when="2025-11-14"/>
        </bibl>
      </sourceDesc>
    </fileDesc>
  </teiHeader>
  <text>
    <body>
      <pb n="24"/>
      <div>
        <head rend="bold"><num>4.</num> Tingskipanin.</head>
        <ab>1. viðg. 14. apríl. Framl. álit 1. mai, broytingaruppskot 3. mai.</ab>
        <div>
          <head rend="center">Álit</head>
          <p>
            <s xml:id="xgs3c2ju54">Ríkislóg nr. 36, 23. mars 1948, og kunngerð nr. 11, 31. mars 1948 um Føroya heimastýri komu í gildi 1. apríl í ár.</s>
            <seg>Tað er neyðugt at broyta tingskipanina, og nevndin, sum hevur havt hetta mál til viðgerðar, setur fram hetta</seg>
            <note>
              <s xml:id="kvtaqidez5">Tað er neyðugt at broyta tingskipanina, og nevndin, sum hevur havt hetta mál til viðgerðar, setur fram hetta uppskot til skipan Føroya løgtings.</s>
            </note>
          </p>
        </div>
        <div>
          <head rend="center">Uppskot <lb/> til <lb/> Skipan Føroya løgtings.</head>
          <div>
            <head rend="italic">Almennar reglur.</head>
            <div>
              <head rend="center">§ 1.</head>
              <p>
                <s xml:id="aht5kzruru">Tá løgtingið kemur saman aftaná nýval, skal elsti tingmaður stýra umrøðunum, til valbrøvini eru granskað og formaður og næstformaður valdir.</s>
              </p>
              <p>
                <s xml:id="qos7hdm4bo">Elsti tingmaður biður 6 tingmenn gera hesa granskan.</s>
                <s xml:id="dtf76xiegz">Teir granska í tveimum deildum valbrøvini hjá teimum tingmonnum, sum valdir eru 1) fyri Norðoyar, Eysturoy, Norðstreymoy, Vágar og 2) fyri Suðurstreymoy, Sandoy, Suðuroy og fara aftur um aftur útrokningar løgmannsins og gera uppskot til tingið.</s>
              </p>
              <p>
                <s xml:id="opnwxlteyv">Uppskotini kunnu berast fram munnliga, og tingið kann taka avgerð um valini á sama fundi, sum uppskotini eru framborin.</s>
              </p>
              <p>
                <s xml:id="e7rdbcyrbz">Avgerð um gildi ella ógildi av valunum verður tikin eftir atkvøðu við ella ímóti.</s>
              </p>
              <pb n="25"/>
              <p>
                <s xml:id="bay2ozxgnr">Tingmaður kann ikki, fyrr enn val hansara er góðkent, verða nevndarmaður ella taka lut í tingsins umrøðum ella atkvøðugreiðslum; tó kann hann við valbrævagranskanina taka lut í umrøðum og greiða atkvøðu, til hansara egna val er gjørt ógildugt ella avgerðin útskotin.</s>
              </p>
            </div>
            <div>
              <head rend="center">§ 2.</head>
              <p>
                <s xml:id="dn3ckyyirt">Tingið velur formann, næstformann og 2 skrivarar.</s>
                <s xml:id="mn26ie3uqy">Eingin kann uttan loyvi tingsins nokta at taka við vali.</s>
                <s xml:id="stpoe4besw">Formaður, næstformaður og skrivarar kunna nokta at lata seg velja í tingnevndir.</s>
              </p>
              <p>
                <s xml:id="f5j6ubl5q7">Valini fara fram hvørja ferð ein løgtingsseta byrjar, og tá ein tingseta, ið er slitin, tí løgtingið er upployst, verður uppaftur tikin.</s>
                <s xml:id="gtixibrpbq">Formaður skal framvegis verða valdur av nýggjum, tá 7 tingmenn skrivliga og við minst 3 daga frest krevja tað.</s>
              </p>
            </div>
            <div>
              <head rend="center">§ 3.</head>
              <p>
                <s xml:id="w5thrgo6wd">Formaður og næstformaður verða valdir við lutbundið val, so at hin fyrst valdi er formaður, og hin næst valdi er næstformaður.</s>
                <s xml:id="v3735olx3f">Um tveir ella fleiri bólkar eru líka stórir, ræður lutakast.</s>
              </p>
            </div>
            <div>
              <head rend="center">§ 4.</head>
              <p>
                <s xml:id="v3iv45eoxy">Formaðurin stýrur umrøðum á løgtingi og ansar, at alt fer fram í góðum lagi.</s>
                <s xml:id="kpqemrw3lj">Vil formaðurin taka tátt um umrøðuni meira enn hansara formannsstarv krevur, skal hann lata næstformannin ella í hansara forfall annan tingskrivaran taka formannssessin so leingi.</s>
                <s xml:id="qein5x2px7">Er eingin skrivari á tingi, skal hin elsti tingmaður, ið inni er, verða fundarstjóri.</s>
              </p>
            </div>
            <div>
              <head rend="center">§ 5.</head>
              <p>
                <s xml:id="f35edpx433">Skrivararnir verða valdir við lutbundið val sbr. § 3.</s>
              </p>
            </div>
            <div>
              <head rend="center">§ 6.</head>
              <p>
                <s xml:id="b56xrj4qti">Skrivararnir halda gerðabók undir umsjón formannsins og skriva í hana tey mál, sum hava verið til viðgerðar á fundum, og úrslit teirra.</s>
                <s xml:id="xpsu5hmi6i">Í byrjan funda skal gerðabók frá síðsta fundi verða lisin og undirskrivað av formanni og skrivara.</s>
                <s xml:id="shhzob6lop">Mótmæli viðvíkjandi gerðabókini skulu straks setast fram, og verður so avgerð at taka við atkvøðugreiðslu uttan kjak og eftir uppskoti formannsins.</s>
              </p>
            </div>
            <div>
              <head rend="center">§ 7.</head>
              <p>
                <s xml:id="liinakoz3s">Við atkvøðugreiðslu telja skrivararnir atkvøðurnar, tá teir fyrst sjálvir hava greitt atkvøðu.</s>
                <s xml:id="zc2etkblsz">Úrslitið siga teir formanninum, sum so kunngerð tinginum tað.</s>
                <s xml:id="jjwngvc4pi">Skrivararnir skifta starvið sínamillum í samráð við formannin.</s>
              </p>
            </div>
            <div>
              <head rend="center">§ 8.</head>
              <p>
                <s xml:id="zwj2rm246f">Formaðurin ásetir, áðrenn hvør fundur er lokin, dagsskrá fyri næsta fund.</s>
                <s xml:id="evrtdzxorm">Tó kann skráin ásetast eftir samtykt tingsins, um 6 tingmenn krevja tað skrivliga og gera uppskot til serstaka dagsskrá.</s>
              </p>
              <p>
                <s xml:id="yce6v2rvc7">Tá dagsskrá ikki er ásett eftir tingsamtykt, kann formaðurin broyta røðina á teimum málum, sum eru á dagsskrá, ella taka mál av dagsskrá, tá ið hann sigur tinginum orsøkina, men hann kann ikki uttan samtykt tingsins eftir § 38 taka upp mál, sum ikki eru á dagsskrá.</s>
              </p>
            </div>
          </div>
          <div>
            <pb n="26"/>
            <head rend="italic">Nevndir.</head>
            <div>
              <head rend="center">§ 9.</head>
              <p>
                <s xml:id="tob6lfxkcr">Tingið kann skipa fastar nevndir, har mál, ið saman hoyra, verða beind í, og nevndir fyri einstøk mál.</s>
                <s xml:id="yrzce33kij">Til hesar kunnu eisini seinni nýggj mál verða víst, tá tey eru knýtt til ella eru skyld við hitt fyrra málið.</s>
                <s xml:id="ns3ot2aytv">Eitt mál kann verða víst til nevndar á einum hvørjum viðgerðarstigi ella verða víst til rannsóknar í einari nevnd, ið fyrr er sett.</s>
                <s xml:id="byqpom7zjd">Verður hetta gjørt, tá ein viðgerð er byrjað, verður viðgerðin steðgað.</s>
              </p>
            </div>
            <div>
              <head rend="center">§ 10.</head>
              <p>
                <seg>Í hvørjari løgtingssetu, tá tingið er sett, verða skipaðar hesar føstu nevndir:</seg>
                <list rend="ordered">
                  <!-- TODO: extract sentences! -->
                  <item>Fíggjarnevnd við 7 tingmonnum.</item>
                  <item>Nevnd við 3 tingmonnum viðvíkjandi umsóknum.</item>
                  <item>Nevnd við 3 tingmonnum til viðgerð av frágreiðslu frá landsstýrinum.</item>
                </list>
              </p>
            </div>
            <div>
              <head rend="center">§ 11.</head>
              <p>
                <s xml:id="ct6opv3cfj">So skjótt nevndin kemur saman, velur hon formann, og hann skal vera framsøgumaður, um nevndin ikki samtykkir annað.</s>
                <s xml:id="fzer42efvu">Nevndin ger umhugsan sýna til framleggingar.</s>
                <s xml:id="blepsjjxvw">Ikki má mál takast til umrøðu, fyrrenn mist 2 samdøgur aftaná, at nevndarumhugsan varð framløgd.</s>
              </p>
            </div>
          </div>
          <div>
            <head rend="italic">Framløga.</head>
            <div>
              <head rend="center">§ 12.</head>
              <p>
                <s xml:id="kh72cbofxf">Øll nevndar-, tingmanna, landsstýrismanna- ella ríkisumboðsmannsins framløga skal vera so ríkilig, at hvør tingmaður fær sítt eintakið.</s>
              </p>
            </div>
          </div>
          <div>
            <head rend="italic">Broytingaruppskot.</head>
            <div>
              <head rend="center">§ 13.</head>
              <p>
                <s xml:id="db6ptdxuox">Broytingaruppskot til uppskot, sum eru til viðgerðar, skulu verða givin tingformanni í hendi í so góðari tíð, at tey kunnu verða framløgd á fundi dagin fyri, tey koma til umrøðu.</s>
                <s xml:id="ckwj3xbfwo">Broytingaruppskotið um býti av atkvøðugreiðsluni viðvíkjandi einari lóggrein ella einum øðrum upprunaligum uppskoti kann tó setast fram munnliga, líka til greinin ella uppskotið fer til atkvøðugreiðslu.</s>
                <s xml:id="lmbp74xuxf">Undirbroytingaruppskot kann tingmaður bera fram við byrjan av tí fundi, tað skal verða tikið til umrøðu.</s>
                <s xml:id="fy35mtzsew">Øll nevndin, løgmaður, landsstýrismaður ella ríkisumboðsmaðurin kann eisini bera fram broytingaruppskot við sama stutta freisti, men aðrir einans tá tingið samtykkir tað.</s>
                <s xml:id="mjmdl6m7w2">Við samtykt tingsins kunna eisini broytingaruppskot og undirbroytingaruppskot, ið verða borin fram á fundi, koma til viðgerðar.</s>
                <s xml:id="qws5at3rb4">Undirbroytingaruppskot hevur hvør tingmaður einsæris rætt at bera fram (sbr. § 17).</s>
              </p>
              <p>
                <s xml:id="hdqvayw4ly">Tá ið eitt uppskot, broytingaruppskot, undirbroytingaruppskot verður afturtikið, hevur annar tingmaður, løgmaður, landsstýrismaður eins og ríkisumboðsmaðurin loyvi at taka tað uppaftur.</s>
              </p>
            </div>
          </div>
          <div>
            <head rend="italic">Lógaruppskot.</head>
            <div>
              <head rend="center">§ 14.</head>
              <p>
                <s xml:id="cp3huookqj">Lógaruppskot skal hava lógsnið.</s>
              </p>
              <p>
                <s xml:id="m4owklw325">Uppskot kann verða sett fram av landsstýrismanni, ríkisumboðsmanninum ella einum ella fleiri tingmonnum, og boðað verður frá tí á løgtingsfundi.</s>
                <s xml:id="dby7fxiwc6">Tingmaðurin gevur uppskotsmanninum høvi at bera tað fram.</s>
              </p>
              <p>
                <s xml:id="obyoq2yvtj">Talutíðin fyri hann, ið framber, er upp til ½ tíma.</s>
                <s xml:id="pzjo3so2yd">Tó kann formaðurin um neyðugt leingja røðutíðina.</s>
              </p>
              <p>
                <s xml:id="ypbetkilxa">Uppskotini skulu verða býtt tingmonnum í seinasta lagi 2 dagar undan fyrstu viðgerð.</s>
              </p>
              <p>
                <s xml:id="wakqz2wnkh">Lógaruppskot skal hava 3 viðgerðir á tingi.</s>
              </p>
            </div>
            <div>
              <head rend="center">§ 15.</head>
              <p>
                <s xml:id="h726ikxqq7">Við fyrstu viðgerð verður uppskotið umrøtt í síni heild.</s>
                <s xml:id="khjskqwk2f">Tó kann boðað verða frá ætlan um broytingaruppskot og stutt røtt um tað.</s>
                <s xml:id="xiloo65knx">Loyvt er ongum undir hesari viðgerð at tala meir enn tværreisur, tó eru landsstýrismenn og ríkisumboðsmaðurin undantiknir.</s>
                <s xml:id="ihkr3g7dg4">Talutíðin er fyri framsøgumann flokkana: fyrstu ferð 3/4 tími, aðru ferð 15 minuttir; fyri aðrar tingmenn: fyrstu ferð 30 minuttir, aðru ferð 10 minuttir; fyri landsstýrismenn og ríkisumboðsmannin: fyrstu ferð 3/4 tími, aðru ferð 15 minuttir og hvørja fylgjandi ferð 10 minuttir.</s>
                <s xml:id="gjtwbyr7lk">Formaðurin kann harumframt geva tingmanni orðið til at gera stutta rættleiðing.</s>
              </p>
              <p>
                <s xml:id="qzzfjnagae">Um tingmaður talar longur enn loyvt, tekur formaðurin orðið frá honum uttan at einaferð at hava mint hann á, at tíðin er úti.</s>
                <s xml:id="u4m7thnkce">Um so verður, kann ávarandi ikki aftur fáa orðið í sama máli.</s>
              </p>
              <p>
                <s xml:id="hfhkuyvu6h">Um málið er rúgvumikið, ella aðrar serstakar orsakir tala fyri, kann formaðurin loyva leingjan av teimum talutíðum, ið eru ásettar í hesari grein.</s>
                <s xml:id="mlu5vkrkxc">Áheitan um hetta verður at bera fram fyri formannin, áðrenn viðgerðin byrjar.</s>
              </p>
              <p>
                <s xml:id="itmsor65cn">Tá málið er umrøtt á henda hátt, ger tingið av, um lógaruppskotið skal koma til aðru viðgerð.</s>
              </p>
            </div>
            <div>
              <head rend="center">§ 16.</head>
              <p>
                <s xml:id="alm65ypndb">Við aðru viðgerð, ið ikki má fara fram, fyrrenn 3 dagar aftaná 1. viðgerð, kunnu verða umrødd bæði lógaruppskot í síni heild, einstakar greinir og framsett broytingaruppskot.</s>
              </p>
              <p>
                <s xml:id="ac3he7wdgb">Tingmenn mugu undantikið »stuttar rættleiðingar« (smbr. § 15, 1. stk.) bert tala tværreisur.</s>
                <s xml:id="ote54fy324">Framsøgumenn fyri nevndir, fyri ein meiriluta ella ein minniluta í nevndini og framsøgumaður fyri flokk, ið er uttannevndar, mega 1. ferð teir hava orðið, tala ½ tíma, aðru ferð 15 minuttir.</s>
                <s xml:id="azcvvd2ung">Aðrir tingmenn mugu bert tala atvikavíst 20 minuttir og 10 minuttir.</s>
                <s xml:id="j2h4nuhwpq">Talutíðin fyri landsstýrismenn og ríkisumboðsmannin er fyrstu ferð tími, aðru ferð ½ tími og so 10 minuttir.</s>
              </p>
              <p>
                <s xml:id="hskzkerv2s">Reglan í § 15, 2. stk., verður tilsvarandi nýtt við aðru viðgerð av lógaruppskotinum.</s>
              </p>
              <p>
                <s xml:id="xyrswur2g2">Beint aftaná umrøðuna verður atkvøtt um greinir lógaruppskotsins og tey framsettu broytingaruppskot.</s>
              </p>
              <p>
                <s xml:id="xn6jjqp4yv">At enda verður avgjørt við atkvøðugreiðslu, um lógaruppskotið, so vorðið, skal fara til 3. viðgerð.</s>
              </p>
            </div>
            <div>
              <head rend="center">§ 17.</head>
              <p>
                <s xml:id="mkywepuyfi">Triðja viðgerð má ikki fara fram fyrr enn 3 dagar aftaná aðru viðgerð.</s>
                <s xml:id="lrc56hx7o2">Til 3. viðgerð kunnu broytingaruppskot bert verða framsett av viðgerðarnevndini, av meiriluta ella minniluta í nevndini, av landsstýrinum, ríkisumboðsmanninum ella av 4 tingmonnum í felag (smbr.</s>
                <s xml:id="cqddeuikes">tó § 13 um undirbroytingaruppskot).</s>
                <s xml:id="doompa4r6m">Broytingaruppskot og tær greinir, tey eru framsett til, verða at umrøða fyrst.</s>
              </p>
              <pb n="28"/>
              <p>
                <s xml:id="ksvfoehhgr">Viðvíkjandi broytingaruppskotum kann nevndarframsøgumaðurin og ein framsøgumaður fyri hvønn av hinum flokkunum við hesa viðgerð fáa orðið tvær ferðir hvør, fyrru ferð 15 minuttir, aðru ferð 5 minuttir.</s>
                <s xml:id="ib4d3ldfbf">Aðrir tingmenn kunna fáa orðið einaferð í 5 minuttir.</s>
                <s xml:id="ovbpsuvqqh">Landsstýrismenn og ríkisumboðsmaðurin kunnu tala fyrstu ferð 15 minuttir, hvørja fylgjandi ferð 5 minuttir.</s>
              </p>
              <p>
                <s xml:id="wjkgzi24w3">Broytingaruppskotini koma fyrst til atkvøðugreiðslu.</s>
              </p>
              <p>
                <s xml:id="pgrtrbqljs">At enda kann tingið stutt umrøða lógaruppskotið so vorðið og atkvøðuháttin.</s>
                <s xml:id="ahxg35xxnx">Til hesa umrøðu fær eingin meira enn 5 minuttir.</s>
              </p>
              <p>
                <s xml:id="a63mhw2obq">So fer fram atkvøðugreiðsla um endaliga samtykt tingsins av lógaruppskotinum.</s>
              </p>
              <p>
                <s xml:id="yzr3b4ibh3">Reglan í § 15, 2. stk., verður tilsvarandi nýtt til triðju viðgerð av lógaruppskotinum.</s>
              </p>
              <p>
                <s xml:id="pcy77u5t4l">Samtykt lógaruppskot verða undirskrivað av formanninum og øðrum skrivara og send løgmanni.</s>
              </p>
            </div>
          </div>
          <div>
            <head rend="italic">Sjálvstøðug uppskot.</head>
            <div>
              <head rend="center">§ 18.</head>
              <p>
                <s xml:id="cof2fahyhi">Onnur sjálvstøðug uppskot enn lógaruppskot verða at skriva sum uppskot til samtyktar.</s>
                <s xml:id="f4efkquphy">Boðað verður frá teimum á fundi.</s>
                <s xml:id="hw6vziyuy5">Um viðgerðarhátturin ikki serskaktliga er ásettur í tingskipanini, fyriskipar tingið á einum seinri fundi eftir uppskoti frá formanninum, á hvønn hátt hesi mál verða at viðgera.</s>
                <s xml:id="krgxe5fgqo">Tó kann einki uppskot verða samtykt á sama fundi, sum hevur tikið avgerð um viðgerðarháttin.</s>
              </p>
            </div>
          </div>
          <div>
            <head rend="italic">Fyrispurningar.</head>
            <div>
              <head rend="center">§ 19.</head>
              <p>
                <s xml:id="ty5xgtz2qr">Ynskir tingmaður at fáa alment mál til umrøðu og krevja frágreiðing tí viðvíkjandi frá einum ella fleiri landsstýrismonnum ella ríkisumboðsmanninum, verður hetta at skipa við einum fyrispurningi, ið væl greiddur verður givin formanninum í hendi.</s>
                <s xml:id="x7ptdxh2s7">Formaðurin boðar frá fyrispurninginum á sama ella fyrstkomandi fundi.</s>
                <s xml:id="xrpa7kllny">Á næsta fundi ger tingið av, um fyrispurningurin kann verða framsettur.</s>
                <s xml:id="mqgewyc7j3">Um loyvi — sum skal vera uttan umrøðu — verður givið, sigur formaðurin ávarandi landsstýrismanni ella -monnum ella ríkisumboðsmanninum frá orðaljóðinum.</s>
                <s xml:id="tunakfrte6">Fyrispurningurin verður framsettur og viðgjørdur á seinri fundi, tó í seinasta lagi vikudagin aftaná, at tingið hevur játtað viðgerð, um hann, ið spurdur verður, heldur, at almenn umrøða av málinum í løtuni vil verða landinum til bága, gevur hann fyrisyrjaranum boð um hetta.</s>
                <s xml:id="serkdzmf4o">Viðgerðin verður so goymd.</s>
                <s xml:id="ozjhqggibs">Talutíðin er samsvarandi reglunum í § 15.</s>
              </p>
            </div>
          </div>
          <div>
            <head rend="italic">Afturtøka, avvísing, yvirgongd til næsta mál á dagsskránni.</head>
            <div>
              <head rend="center">§ 20.</head>
              <p>
                <s xml:id="yiheqckbcb">Uppskot frá landsstýrismonnum og ríkisumboðsmanninum eins og uppskot frá tingmonnum kunnu á hvørjum viðgerðarstigi verða afturtikin.</s>
                <s xml:id="fnpkhzruov">Beint aftaná at afturtøka er boðað tinginum, spyr formaðurin, um uppskotið verður upptikið av øðrum (tingmanni, landsstýrismanni ella ríkisumboðsmanni).</s>
              </p>
            </div>
            <div>
              <head rend="center">§ 21.</head>
              <p>
                <s xml:id="bng76auaym">Uppskot ella broytingaruppskot kunnu eftir áheitan frá tingmanni verða burturvíst.</s>
                <s xml:id="hpas2cjdzw">Áheitanin verður at seta fram, áðrenn annar <pb n="29"/> tingmaður enn hann, ið bar uppskotið fram, hevur havt orðið.</s>
                <s xml:id="g74dxiafqe">Tingið avger so uttan orðaskifti, um tað verður at burturvísa.</s>
              </p>
            </div>
            <div>
              <head rend="center">§ 22.</head>
              <p>
                <s xml:id="badb3fkkve">Undir hvørjari umrøðu kann verða sett fram nærri greint krav um yvirgongd til næsta mál á dagsskránni (greind dagsskrá).</s>
                <s xml:id="ii4utezmxe">Hetta krav má tó skrivliga verða boðað formanninum, áðrenn tað verður viðgjørt.</s>
                <s xml:id="evrz5rc4oj">Broytingaruppskot og undirbroytingaruppskot til kravið kunnu verða sett fram skrivliga á sama fundi undir viðgerðini.</s>
              </p>
              <p>
                <s xml:id="cwtatlquoi">Um tílík greind dagsskrá ikki verður sett fram í sambandi við ein fyrispurning (§ 19), men undir almennari viðgerð á tingi, eru talutíðirnar undantikið »stuttar rættleiðingar« hesar: uppskotsframberarin og ein framsøgumaður fyri hvønn av hinum flokkunum kunnu fáa orðið tværreisur, atvikavíst ½ tíma og 15 minuttir.</s>
                <s xml:id="yvauzcsjw5">Aðrir tingmenn kunnu fáa orðið tværreisur atvikavíst 15 minuttir og 5 minuttir.</s>
                <s xml:id="i26qydwnj6">Talutíðin er fyri landsstýrismenn og ríkisumboðsmannin fyrstu ferð 45 minuttir, aðru ferð 15 minuttir og hvørja fylgjandi ferð 5 minuttir.</s>
              </p>
            </div>
          </div>
          <div>
            <head rend="italic">Umsóknir.</head>
            <div>
              <head rend="center">§ 23.</head>
              <p>
                <s xml:id="qw7m6eaito">Eingin umsókn kann verða flýdd tinginum uttan av tingmanni.</s>
                <s xml:id="e7wg3m5zpg">Til umsóknir verða roknað bæði bønarskriv, adressur, kærur og líknandi áheitanir frá monnum, ið ikki eru tingmenn.</s>
                <s xml:id="mnyepl2w7i">Tá ið formaðurin hevur boðað frá umsóknini á fundi, verður hon beind til ta nevnd, sum hann, ið hevur borið hana fram, krevur hana vísta til, ella, um tilfikt krav ikki er sett fram, til nevnd, sum formaðurin avger.</s>
              </p>
              <p>
                <s xml:id="f74jhdbe47">Nevndin, ið umsóknin er beind til, gevur, serstakt ella í samband við aðrar umsóknir, álit í málinum, og ger av, um hon heldur orsak vera til at seta uppskot fram fyri tingið.</s>
                <s xml:id="lzgaj4l6v3">Verður uppskot sett fram, fer tað til aðru viðgerð eftir reglunum um aðru viðgerð av lógaruppskotum; verður einki uppskot sett fram, er loyvt hvørjum tingmanni at seta fram uppskot til samtyktar viðvíkjandi umsóknini (smbr. § 18).</s>
              </p>
            </div>
          </div>
          <div>
            <head rend="italic">Umrøðan.</head>
            <div>
              <head rend="center">§ 24.</head>
              <p>
                <s xml:id="w5b54pvh3a">Tingmaður, sum hevur biðið um orðið og fingið tað, skal røða frá talarapalli tingsins.</s>
              </p>
            </div>
            <div>
              <head rend="center">§ 25.</head>
              <p>
                <s xml:id="xh3htk7cxk">Loyvi formannsins krevst til upplestur.</s>
              </p>
            </div>
            <div>
              <head rend="center">§ 26.</head>
              <p>
                <s xml:id="f2ywb75e3j">Formaðurin gevur tingmonnum orðið í teirri røð, sum teir hava biðið um tað; tó kann hann gera undantak frá hesum viðvíkjandi framsøgumonnunum fyri teir ymsu flokkarnar eins og fyri at lata ymsar hugsanir skifta ella orðadrátt um ávís punktir enda, eins og hann kann geva tingmanni orðið uttanum skipanina til at gera stutta rættleiðing.</s>
                <s xml:id="x6rhqq27z5">Landsstýrismonnum og ríkisumboðsmanninum er heimilt at krevja orðið, so ofta teim lystir.</s>
                <s xml:id="a2zjawlblh">Annars skulu teir fylgja tingskipanini.</s>
              </p>
            </div>
            <div>
              <head rend="center">§ 27.</head>
              <p>
                <s xml:id="lai3csxtof">Tingmaður skal geva seg undir avgerð formannsins í øllum, sum viðvíkir tí at halda góðan tingsið, og kann eisini vísa formanninum á, tá ið góður tingsiður ikki verður hildin av øðrum.</s>
                <s xml:id="tylbs2blcl">Tá ið ein tingmaður á sama fundi er átalaður tvær ferðir fyri óskil, kann tingið eftir uppskoti formannsins nokta honum at fáa orðið aftur á sama fundi.</s>
                <s xml:id="jn2yk2vyeh">Verður ófriður, steðgar formaðurin fundinum ella um neyðugt endar hann.</s>
              </p>
            </div>
            <div>
              <head rend="center">§ 28.</head>
              <p>
                <s xml:id="co4b74rrjx">Viðmælis ella mótmælis rómur er ósiður á tingi.</s>
              </p>
            </div>
            <div>
              <head rend="center">§ 29.</head>
              <p>
                <s xml:id="zlpt6tkkk6">Heldur formaðurin, at umrøðurnar gerast ov mikið langrøknar, kann hann skjóta upp, at tær verða endaðar, og tingið tekur tá avgerð av hesum uttan umrøðu.</s>
                <s xml:id="tqdjndkzzh">Somuleiðis kunnu 4 tingmenn krevja, at greidd verður atkvøða um, antin umrøðurnar skulu enda ella ikki.</s>
                <s xml:id="dlshpoubup">Nøvnini á hesum tingmonnum skulu skrivast í gerðabókina.</s>
              </p>
            </div>
          </div>
          <div>
            <head rend="italic">Val og aðrar atkvøðugreiðslur.</head>
            <div>
              <head rend="center">§ 30.</head>
              <p>
                <s xml:id="n6yteutxfu">Tingið kann ikki gera nakra samtykt, tá ið ikki meiri enn helmingur tingmanna er á fundi og fyri.</s>
              </p>
            </div>
            <div>
              <head rend="center">§ 31.</head>
              <p>
                <s xml:id="t3oisa6si2">Formaðurin ræður fyri, hvussu atkvøðugreiðsla verður skift, og hvussu hon fer fram, tó ræður tingið fyri hesum, um 4 tingmenn krevja tað.</s>
                <s xml:id="bjxymhclex">Formaðurin og ein av hinum 4 tingmonnunum kunnu hvør taka til orða einaferð um hetta.</s>
              </p>
            </div>
            <div>
              <head rend="center">§ 32.</head>
              <p>
                <s xml:id="p7nwc3nwld">Formaðurin hevur heimild til, tá ið hann kann ætla, at allir eru á einum máli, at gera kunnugt, at uppskotið er samtykt uttan atkvøðugreiðslu, um eingin krevur tílíka, tó undantikið hina avgerandi samtykt av lógaruppskoti ella øðrum sjálvstøðugum uppskoti.</s>
              </p>
              <p>
                <s xml:id="if5fbja7cj">Annars fer atkvøðugreiðslan fram á tann hátt, at tingmenn reisa seg úr sæti, og atkvøða eigur altíð at roynast við og ímóti.</s>
                <s xml:id="wygrb7ktev">Er atkvøðugreiðslan fallin so, at ikki nóg nógvar atkvøður eru greiddar, letur formaðurin navnakall fara fram.</s>
                <s xml:id="ohmfuyj447">Somuleiðis er formanni heimilt at lata atkvøðugreiðslu fara fram við navnakalli annaðhvørt alt fyri eitt ella, um atkvøðugreiðsla er áður farin fram, men tykist honum ógreið.</s>
                <s xml:id="k5ru5rmt6o">Somuleiðis kunnu 4 tingmenn krevja navnakall, áðrenn atkvøðugreiðslan byrjar, og skulu nøvn teirra verða skrivað í gerðabókina.</s>
              </p>
            </div>
            <div>
              <head rend="center">§ 33.</head>
              <p>
                <s xml:id="na5gdtsffd">Vanligt lutfallsval verður at nýta, har meir enn ein maður skal verða valdur.</s>
                <s xml:id="enlevqz6mc">Mannagongdin er henda: Tingmenninir verða at býta í flokkar hvør fyri seg umfatandi teir, sum í einstakum máli, fyri eina tíð ella fyri fyrst, hava sagt formanninum frá, at teir vilja greiða atkvøðu í felagsskapi.</s>
              </p>
              <p>
                <s xml:id="nysescjvrg">Val av teimum almennu umboðsmonnum, sum løgtingið hevur at kjósa, fer fram eftir munnligum uppskoti frá tingmanni, tá ið ¾ av teimum tingmonnum, sum eru á fundi, eru á einum máli harum.</s>
                <s xml:id="thdgfvexuy">Annars verður valt skrivliga.</s>
              </p>
              <p>
                <s xml:id="fmmaqrk7eu">Tá ið einans ein maður skal veljast, krevist meira enn helmingurin av teim við skrivaðum atkvøðuseðlum greiddi atkvøðum.</s>
                <s xml:id="xg66ti4lla">Verður einki tílíkt atkvøðutal náað við fyrstu kosing, skal verða valt av nýggjum við óbundið val.</s>
                <s xml:id="kbikaqhp3b">Fær heldur ikki tá nakar nógvar atkvøður, skal verða val millum tveir.</s>
                <s xml:id="scnbzycsda">Við triðju atkvøðugreiðslu verður valt millum teirra, ið fingu flestar atkvøður við 2. atkvøðugreiðslu, og um fleiri fingu javnnógvar atkvøður við val, ræður lutakast.</s>
                <s xml:id="rmjwqkgkn3">Um teir báðir við hina bundnu atkvøðugreiðsluna eisini fáa javnnógvar atkvøður, ræður lutakast.</s>
              </p>
              <p>
                <s xml:id="ai5fppnlvv">Atkvøðuseðil er uttan gildi, tá ið hann hevur fleiri nøvn enn menn, ið skulu verða valdir, ella nakað navn, sum er ógreiniligt ella óviðkomandi.</s>
              </p>
            </div>
          </div>
        </div>
      </div>
    </body>
  </text>
</TEI>