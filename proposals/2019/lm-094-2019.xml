<TEI xmlns="http://www.tei-c.org/ns/1.0" xml:lang="fo">
  <teiHeader>
    <fileDesc>
      <titleStmt>
        <title>Uppskot til Løgtingslóg um um elektriskan útbúnað, elektriskar innleggingar og elektriskt tilfar (Eltrygdarlógin)</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="https://creativecommons.org/licenses/by/4.0/">Creative Commons Attribution 4.0 International (CC BY 4.0)</licence>
          <p>This TEI file is part of the "Tingmál" dataset of digitised Faroese parliamentary documents. The structured markup and annotations are original work by the publisher.</p>
          <p>Original content is used here under §9 of the Faroese Copyright Act (upphavsrettarlógin), which permits reproduction of public legislative documents.</p>
        </availability>
        <date when="2026-02-08"/>
      </publicationStmt>
      <sourceDesc>
        <bibl type="parliamentary_document">
          <publisher>Føroya Løgting</publisher>
          <author>
            <persName ref="https://tingdata.fo/person/zs6x6ggd">Helgi Abrahamsen</persName>
            <roleName>landsstýrismaður</roleName>
          </author>
          <ref target="https://www.logting.fo/documents/2662"/>
          <note type="source_format">PDF document, machine-readable text</note>
          <date when="2020-03-05">5. mars 2020</date>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>Automatically extracted from PDF using bill_extractor. Text content is machine-readable; no OCR was used.</p>
        </correction>
      </editorialDecl>
    </encodingDesc>
  </teiHeader>
  <text>
    <body>
      <table rend="left align-right">
        <row>
          <cell rend="meta-cell">Dagfesting:</cell>
          <cell rend="meta-cell">5. mars 2020</cell>
        </row>
        <row>
          <cell rend="meta-cell">Mál nr.:</cell>
          <cell rend="meta-cell">20/00007</cell>
        </row>
        <row>
          <cell rend="meta-cell">Málsviðgjørt:</cell>
          <cell rend="meta-cell">HH</cell>
        </row>
        <row>
          <cell rend="meta-cell">Eftirkannað:</cell>
          <cell rend="meta-cell">10. februar 2020</cell>
        </row>
      </table>
      <space dim="vertical"/>
      <ab type="bill-title">
        <ab rend="bold center">Uppskot til</ab>
        <space dim="vertical"/>
        <ab rend="bold center">Løgtingslóg</ab>
        <ab rend="bold center">um</ab>
        <ab rend="bold center">um elektriskan útbúnað, elektriskar innleggingar og elektriskt tilfar</ab>
        <ab rend="bold center">(Eltrygdarlógin)</ab>
      </ab>
      <space dim="vertical"/>
      <div type="chapter" n="0">
        <div n="Kapittul 1">
          <head rend="bold center"><label>Kapittul 1</label> <lb/>Virkisøki og allýsingar</head>
          <div type="bill-section" n="§ 1.">
            <div n="§ 1. Stk. 1.">
              <p rend="bill-text">
                <label rend="bold">§ 1.</label>
                <s xml:lang="fo" cert="high" xml:id="sw3vtjmgrt">Løgtingslógin er galdandi fyri elektriskan útbúnað og elektriskar innleggingar við so høgum spenningi ella stórari streymstyrki, sum vandi kann standast av. Løgtingslógin er eisini galdandi fyri elektriskt tilfar.</s>
              </p>
            </div>
          </div>
          <div type="bill-section" n="§ 2.">
            <div n="§ 2. Stk. 1.">
              <p rend="bill-text">
                <label rend="bold">§ 2.</label>
                <s xml:lang="fo" cert="high" xml:id="dclwjqqhrl">Við elektriskan útbúnað skilst í hesi løgtingslóg allur útbúnaður til framleiðslu, flyting, býti og goymslu av elmegi.</s>
                <s xml:lang="fo" cert="high" xml:id="uopyuqavnp">Elektriskur útbúnaður fevnir bæði um háspenningsútbúnað og lágspenningsútbúnað og er ikki avmarkaður til spenningsmark.</s>
              </p>
            </div>
            <div n="§ 2. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="xd5k76elh3">Við elektriska innlegging skilst í hesi løgtingslóg øll innleggingin frá elektriska útbúnaðinum fram til og við íbundið elektriskt tilfar og leiðingar, undantikið innleggingar umborð á skipum, á flytførum frálandaútbúnaði, umborð á flogførum umframt elektriskar innleggingar í motorakførum, sum eru ætlaðar sum drívmegi í motorakførum, undantikið løðistikkið til eldrivin motorakfør.</s>
              </p>
            </div>
            <div n="§ 2. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="igyxwuxrh6">Við elektriskt tilfar skilst í hesi løgtingslóg eitthvørt slag av tilfari, sum er partur av, ella er ætlað at verða partur av elektriskum útbúnaði ella elektriskari innlegging, ella sum skal setast til elektriska útbúnaðin ella elektrisku innleggingina, undantikið elektriskt tilfar sum er serliga roknað til nýtslu umborð á skipum og aliflakum, flytførum frálandaútbúnaði ella í flogførum, umframt elektriskt tilfar í motorakførum, ið er ætlað til rakstur av motorakfarinum, undantikið løðistikk, sum er ætlað sum partur av eldrivnum motorakførum.</s>
              </p>
            </div>
          </div>
        </div>
        <div n="Kapittul 2">
          <head rend="bold center"><label>Kapittul 2</label> <lb/>Trygdarkrøv o.a.</head>
          <div type="bill-section" n="§ 3.">
            <div n="§ 3. Stk. 1.">
              <p rend="bill-text">
                <label rend="bold">§ 3.</label>
                <s xml:lang="fo" cert="high" xml:id="y3tdhmbhzu">Elektriskur útbúnaður og elektriskar innleggingar skulu gerast og rekast á ein slíkan hátt, at hesar ikki eru til vanda fyri persónar, húsdjór ella ogn.</s>
              </p>
            </div>
          </div>
          <div type="bill-section" n="§ 4.">
            <div n="§ 4. Stk. 1.">
              <p rend="bill-text">
                <label rend="bold">§ 4.</label>
                <s xml:lang="fo" cert="high" xml:id="qxrcuspkuj">Elektriskt tilfar skal verða framleitt á ein slíkan hátt, at tað, við rættari innlegging og viðlíkahaldi og við nýtslu í samsvari við endamálið við tí undir vanligum umstøðum, ikki er til vanda fyri persónar, húsdjór ella ogn.</s>
              </p>
            </div>
          </div>
          <div type="bill-section" n="§ 5.">
            <div n="§ 5. Stk. 1.">
              <p rend="bill-text">
                <label rend="bold">§ 5.</label>
                <s xml:lang="fo" cert="high" xml:id="nonoa2be34">Landsstýrismaðurin kann áseta reglur um trygd fyri 1) gerð og rakstur av elektriskum útbúnaði, 2) gerð og rakstur av elektriskum innleggingum, 3) elektriskt tilfar, og 4) gerð og rakstur av øðrum útbúnaði nærhendis ella í sambandi við elektriskan útbúnað ella elektriskar innleggingar.</s>
              </p>
            </div>
            <div n="§ 5. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="vg6nvt7tb6">Landsstýrismaðurin kann áseta krav um skjalprógv viðvíkjandi gerð og rakstur av elektriskum útbúnaði og elektriskum innleggingum umframt elektriskum tilfari, sbr. stk. 1, nr. 1-3.</s>
              </p>
            </div>
          </div>
          <div type="bill-section" n="§ 6.">
            <div n="§ 6. Stk. 1.">
              <p rend="bill-text">
                <label rend="bold">§ 6.</label>
                <s xml:lang="fo" cert="high" xml:id="p2lvfacmvj">Elnevndin kann í serligum førum geva fráviksloyvi frá krøvum í reglum, settar við heimild í § 5, stk. 1.</s>
                <s xml:lang="fo" cert="high" xml:id="jdiirokrj2">Elnevndin kann áseta treytir fyri fráviksloyvinum.</s>
              </p>
            </div>
            <div n="§ 6. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="i5e3icav3o">Elnevndin kann í serligum førum, tá umstøðurnar gera tað neyðugt, seta serlig trygdarkrøv, sum víkja frá krøvum í reglum, ásettar sbrt. § 5, stk. 1, ella seta krøv um serligar merkingar ella vegleiðingar viðvíkjandi elektriskum útbúnaði, elektriskum innleggingum og elektriskum tilfari.</s>
              </p>
            </div>
          </div>
        </div>
        <div n="Kapittul 3">
          <head rend="bold center"><label>Kapittul 3</label> <lb/>Almennar skyldur o.a.</head>
          <div type="bill-section" n="§ 7.">
            <div n="§ 7. Stk. 1.">
              <p rend="bill-text">
                <label rend="bold">§ 7.</label>
                <s xml:lang="fo" cert="high" xml:id="wwtc4bd4aq">Tann, ið ger ella rekur elektriskan útbúnað og elelektriskar innleggingar, skal fylgja reglum, ásettar sbrt. § 5, stk. 1, nr. 1 og 2.</s>
                <s xml:lang="fo" cert="high" xml:id="geodqtm3ng">Verður í reglum, ið eru ásettar sbrt. hesum, víst til standardar, verður trygdarkravið í § 3 mett lokið, um ásettu reglurnar og teir standardar, sum reglurnar vísa til, eru fylgdar.</s>
              </p>
            </div>
            <div n="§ 7. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="tg7g2qw677">Verða standardar, sum nevndir í stk. 1, ikki ella bert lutvíst nýttir, skal tað kunna skjalprógvast á hvønn hátt, ið trygdarkravið í § 3 er lokið.</s>
                <s xml:lang="fo" cert="high" xml:id="uftw5nw7ym">Skjalprógvanin skal vera til taks á føroyskum, donskum ella enskum.</s>
              </p>
            </div>
            <div n="§ 7. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="qrhe536tnh">Landsstýrismaðurin kann áseta nærri reglur um skjalprógvan eftir stk. 2.</s>
              </p>
            </div>
          </div>
          <div type="bill-section" n="§ 8.">
            <div n="§ 8. Stk. 1.">
              <p rend="bill-text">
                <label rend="bold">§ 8.</label>
                <s xml:lang="fo" cert="high" xml:id="qu2hz36hrk">Tann, ið framleiðir elektriskt tilfar, skal fylgja reglum, ásettar sbrt. § 5, stk. 1, nr. 3.</s>
                <s xml:lang="fo" cert="high" xml:id="ciyc747zwk">Er tað í reglum, ásettar sbrt. § 5, stk. 1, nr. 3, víst til standardar, verður trygdarkravið í § 4 mett at vera lokið, um ásettu reglurnar og teir standardar, sum reglurnar vísa til, eru fylgd.</s>
              </p>
            </div>
            <div n="§ 8. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="w5txesw6dl">Verða standardar, sum nevndir í stk. 1, ikki ella bert lutvíst nýttir, skal skjalprógvast, á hvønn hátt trygdarkravið í § 4 er lokið.</s>
                <s xml:lang="fo" cert="high" xml:id="fgyyhdwkxz">Skjalprógvanin skal vera til taks á føroyskum, donskum ella enskum.</s>
              </p>
            </div>
            <div n="§ 8. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="k4uxa2d45h">Tann, ið framleiðir ella innflytur elektriskt tilfar til Føroyar, hevur ábyrgd av, at allar upplýsingar, ið eru neyðugar fyri, at elektriska tilfarið kann verða nýtt samsvarandi sínum endamáli uttan at elva til vanda, eru settar sjónliga á elektriska tilfarið.</s>
                <s xml:lang="fo" cert="high" xml:id="l7jgzujycz">Ber hetta ikki til, skulu upplýsingarnar síggjast í vegleiðing, ið er løgd við.</s>
                <s xml:lang="fo" cert="high" xml:id="wdzervif2a">Upplýsingarnar skulu vera á føroyskum, donskum ella enskum.</s>
              </p>
            </div>
            <div n="§ 8. Stk. 4.">
              <p rend="bill-text">
                <label rend="italic">Stk. 4.</label>
                <s xml:lang="fo" cert="high" xml:id="tnxztawg5c">Tann, ið framleiðir ella innflytur elektriskt tilfar sum savningarsett til Føroyar, hevur ábyrgd av, at vegleiðing fylgir við, soleiðis at elektriska tilfarið lýkur § 4, um vegleiðingin verður fylgd.</s>
                <s xml:lang="fo" cert="high" xml:id="gyfcb2dpwl">Hetta sama er galdandi fyri fylgilutir til elektriska tilfarið.</s>
              </p>
            </div>
            <div n="§ 8. Stk. 5.">
              <p rend="bill-text">
                <label rend="italic">Stk. 5.</label>
                <s xml:lang="fo" cert="high" xml:id="yesky5rizo">Landsstýrismaðurin kann áseta nærri reglur um skjalprógvan eftir stk. 2.</s>
              </p>
            </div>
          </div>
          <div type="bill-section" n="§ 9.">
            <div n="§ 9. Stk. 1.">
              <p rend="bill-text">
                <label rend="bold">§ 9.</label>
                <s xml:lang="fo" cert="high" xml:id="u45ggzaod5">Eigari ella brúkari av elektriskum útbúnaði hevur ábyrgd av, at elektriski útbúnaðurin lýkur reglur, ásettar sbrt. § 5, stk. 1, nr. 1, umframt trygdarkravið í § 3.</s>
              </p>
            </div>
            <div n="§ 9. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="bkyito6twu">Eigari ella brúkari av elektriskum útbúnaði hevur ábyrgd av, at útbúnaðurin verður rikin og hildin við líka á fullgóðan hátt samsvarandi reglum, ásettar sbrt. § 5, stk. 1, nr. 1.</s>
                <s xml:lang="fo" cert="high" xml:id="ol5c7avtod">Eigari ella brúkari av elektriskum útbúnaði skal eisini fáa í rættlag feilir og manglar skjótast gjørligt, umframt skjótast gjørligt seta tiltøk í verk fyri at forða fyri, at feilir og manglar kunnu hava við sær vanda, sbr. § 3.</s>
              </p>
            </div>
            <div n="§ 9. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="yqcbh6uwcj">Eigari ella brúkari av elektriskum útbúnaði skal vísa ansni fyri at forða fyri, at útbúnaðurin verður yvirlastaður.</s>
              </p>
            </div>
          </div>
          <div type="bill-section" n="§ 10.">
            <div n="§ 10. Stk. 1.">
              <p rend="bill-text">
                <label rend="bold">§ 10.</label>
                <s xml:lang="fo" cert="high" xml:id="wsof4vcem6">Eigari ella brúkari av elektriskari innlegging hevur ábyrgdina av, at innleggingin lýkur reglur, ásettar sbrt. § 5, stk. 1, nr. 2, umframt trygdarkravið í § 3.</s>
              </p>
            </div>
            <div n="§ 10. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="d66bm5gr6h">Eigari ella brúkari av elektriskari innlegging hevur ábyrgd av, at innleggingin verður rikin og viðlíkahildin á fullgóðan hátt samsvarandi reglum sbrt. § 5, stk. 1, nr. 2.</s>
                <s xml:lang="fo" cert="high" xml:id="lp76qmkvui">Eigari ella brúkari av elektriskari innlegging skal eisini fáa í rættlag feilir og manglar skjótast gjørligt, umframt skjótast gjørligt seta tiltøk í verk til tess at forða fyri, at feilir og manglar kunnu hava við sær vanda, sbr. § 3.</s>
              </p>
            </div>
            <div n="§ 10. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="nvqnscjdqm">Eigari ella brúkari av elektriskari innlegging skal vísa ansni til tess at forða fyri, at innleggingin verður yvirlastað.</s>
              </p>
            </div>
          </div>
          <div type="bill-section" n="§ 11.">
            <div n="§ 11. Stk. 1.">
              <p rend="bill-text">
                <label rend="bold">§ 11.</label>
                <s xml:lang="fo" cert="high" xml:id="nim35574am">Tann, ið rekur ein elektriskan útbúnað til at veita elektriska orku, kann ikki, sum treyt fyri at veita elektrisitet til brúkaran, seta strangari trygdarkrøv enn tey, ið fylgja av reglum, ásettar sbrt. § 5, stk. 1.</s>
              </p>
            </div>
          </div>
          <div type="bill-section" n="§ 12.">
            <div n="§ 12. Stk. 1.">
              <p rend="bill-text">
                <label rend="bold">§ 12.</label>
                <s xml:lang="fo" cert="high" xml:id="d5lwb6lzdm">Tann, ið rekur ein elektriskan útbúnað, skal rinda endurgjald fyri skaða á persón ella góðs, sum útbúnaðurin er atvold til, uttan so, at tað verður prógvað, at ikki kundi verið sloppið undan skaðanum við tí ansni og nærlagni, sum rakstur av slíkum útbúnaði krevur.</s>
              </p>
            </div>
            <div n="§ 12. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="pf4lk7lkng">Um skaðin er voldur av fleiri elektriskum útbúnaði, hefta øll, ið reka útbúnaðin, samhaldsfast mótvegis tí, ið hevur verið fyri skaða, uttan so, at tann, ið rekur ein av hesum útbúnaði, kann prógva, at skaðin ikki kann vera elvdur av hesum útbúnað.</s>
                <s xml:lang="fo" cert="high" xml:id="jyksf7xxds">Tey, ið reka skaðaelvandi útbúnað, hefta javnbjóðis fyri at rinda endurgjaldið, um onnur avtala ikki er gjørd.</s>
              </p>
            </div>
          </div>
        </div>
        <div n="Kapittul 4">
          <head rend="bold center"><label>Kapittul 4</label> <lb/>Eftirlit</head>
          <div type="bill-section" n="§ 13.">
            <div n="§ 13. Stk. 1.">
              <p rend="bill-text">
                <label rend="bold">§ 13.</label>
                <s xml:lang="fo" cert="high" xml:id="thult7fmyl">Elnevndin hevur eftirlit við, at henda løgtingslógin og reglur, settar sbrt. løgtingslógini, verða hildnar.</s>
              </p>
            </div>
            <div n="§ 13. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="s4qwrsmwym">Elnevndin kann krevja at fáa allar upplýsingar, ið eru neyðugar fyri at fremja eftirlitið sbrt. stk. 1.</s>
                <s xml:lang="fo" cert="high" xml:id="phccmwjp2n">Upplýsingarnar kunnu útvegast við at venda sær til fyritøkur ella persónar, ið projektera, reka og gera elektriskan útbúnað ella elektriskar innleggingar, eigarar og brúkarar av elektriskum útbúnaði ella elektriskum innleggingum, umframt øll umsetningarlið av elektriskum tilfari.</s>
              </p>
            </div>
            <div n="§ 13. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="nsn36l5pdb">Elnevndin ella myndugleikar, netfelag ella privatar fyritøkur, sum eru heimilað sbrt. § 23, stk. 1, kunnu ikki lata øðrum upplýsingar um, at Elnevndin hevur fingið fráboðan frá einum arbeiðstakara ella hansara umboðsfólki.</s>
              </p>
            </div>
          </div>
          <div type="bill-section" n="§ 14.">
            <div n="§ 14. Stk. 1.">
              <p rend="bill-text">
                <label rend="bold">§ 14.</label>
                <s xml:lang="fo" cert="high" xml:id="iwv7qzpdho">Elnevndin, ella tann, ið Elnevndin heimilar til tað, hava til eina og hvørja tíð við viðkomandi samleikaprógvi og uttan rættarúrskurð atgongd til almennar og privatar ognir og støð fyri at útvega upplýsingar, ið skulu brúkast til eftirlit við hesi løgtingslóg.</s>
              </p>
            </div>
            <div n="§ 14. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="jurrxia436">Um neyðugt, veitir løgreglan Elnevndini stuðul til hetta.</s>
              </p>
            </div>
          </div>
          <div type="bill-section" n="§ 15.">
            <div n="§ 15. Stk. 1.">
              <p rend="bill-text">
                <label rend="bold">§ 15.</label>
                <s xml:lang="fo" cert="high" xml:id="w6okrywowo">Elnevndin kann geva boð um, at eigari ella brúkari av elektriskum útbúnaði ella elektriskari innlegging letur løggilda elinnleggjarafyritøku fremja eftirlit av útbúnaðinum ella av innleggingini fyri rokning eigarans ella brúkarans.</s>
              </p>
            </div>
          </div>
          <div type="bill-section" n="§ 16.">
            <div n="§ 16. Stk. 1.">
              <p rend="bill-text">
                <label rend="bold">§ 16.</label>
                <s xml:lang="fo" cert="high" xml:id="ptdbczwpyk">Elnevndin kann geva eigaranum ella brúkaranum av elektriskum útbúnaði ella elektriskari innlegging boð um at bøta um feilir og manglar við útbúnaðinum ella innleggingini fyri rokning eigarans ella brúkarans.</s>
              </p>
            </div>
          </div>
          <div type="bill-section" n="§ 17.">
            <div n="§ 17. Stk. 1.">
              <p rend="bill-text">
                <label rend="bold">§ 17.</label>
                <s xml:lang="fo" cert="high" xml:id="py66vsdwhp">Elnevndin kann seta forboð fyri nýtslu av elektriskum útbúnaði og elektriskum innleggingum, ið ikki halda reglur ásettar sbrt. § 5, stk. 1, nr. 1 og 2 ella trygdarkravið í § 3.</s>
              </p>
            </div>
            <div n="§ 17. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="vu5houywld">Verður framt brot á forboð eftir stk. 1, kann Elnevndin lata elveitingina til viðkomandi útbúnað ella viðkomandi innlegging slíta fyri rokning eigarans ella brúkarans.</s>
                <s xml:lang="fo" cert="high" xml:id="ktvgxr7nac">Elnevndin kann geva netfelagnum boð um at slíta elveitingina, um forboð eftir stk. 1 verður brotið.</s>
              </p>
            </div>
            <div n="§ 17. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="jkyrylu2r2">Elnevndin kann krevja, at kostnaðir av at slíta elveitingina verða endurrindaðir av tí, ið er álagdur forboð eftir stk. 1.</s>
              </p>
            </div>
          </div>
          <div type="bill-section" n="§ 18.">
            <div n="§ 18. Stk. 1.">
              <p rend="bill-text">
                <label rend="bold">§ 18.</label>
                <s xml:lang="fo" cert="high" xml:id="koe4o6ndze">Elnevndin kann, uttan at rinda fyri tað, taka elektriskt tilfar út til nýtslu í eftirlitinum eftir § 13, stk. 1.</s>
              </p>
            </div>
            <div n="§ 18. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="jqqvb5f2eu">Elnevndin kann gera ella lata gera tekniska kanning av elektriskum tilfari, sum er tikið út eftir stk. 1.</s>
                <s xml:lang="fo" cert="high" xml:id="umon3dxtwh">Elnevndin kann krevja, at kostnaðir av uttanhýsis kanningum verða endurrindaðir av tí, sum í sambandi við kanningina fær fráboðað boð ella forboð eftir §§ 19 og 20, stk. 1 og 2.</s>
              </p>
            </div>
          </div>
          <div type="bill-section" n="§ 19.">
            <div n="§ 19. Stk. 1.">
              <p rend="bill-text">
                <label rend="bold">§ 19.</label>
                <s xml:lang="fo" cert="high" xml:id="zqbiboj3i6">Elnevndin kann geva boð um, at bøtt verður um feilir og manglar við elektriskum tilfari, ið ikki heldur reglur, ásettar sbrt. § 5, stk. 1, nr. 3 ella trygdarkravið í § 4.</s>
              </p>
            </div>
          </div>
          <div type="bill-section" n="§ 20.">
            <div n="§ 20. Stk. 1.">
              <p rend="bill-text">
                <label rend="bold">§ 20.</label>
                <s xml:lang="fo" cert="high" xml:id="jnj7nz6qjm">Elnevndin kann seta forboð fyri sølu, útflýggjan, innlegging ella brúki av elektriskum tilfari, ið ikki heldur reglur, ásettar sbrt. § 5, stk. 1, nr. 3, ella trygdarkravið í § 4.</s>
              </p>
            </div>
            <div n="§ 20. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="ign3qyumat">Elnevndin kann geva boð um, at elektriskt tilfar, sum er fevnt av forboði eftir stk. 1, verður tikið aftur frá marknaðinum, verður afturkallað frá brúkarum ella verður fyribeint.</s>
              </p>
            </div>
            <div n="§ 20. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="tqrfb4ihxh">Elnevndin kann geva boð um, at elektriskt tilfar, sum er fevnt av forboði eftir stk. 1, verður koblað frá.</s>
              </p>
            </div>
            <div n="§ 20. Stk. 4.">
              <p rend="bill-text">
                <label rend="italic">Stk. 4.</label>
                <s xml:lang="fo" cert="high" xml:id="ovnz6vflg3">Verða boð eftir stk. 3 ikki hildin, kann Elnevndin geva eini løggildari innleggjarafyritøku boð um at frákopla elektriska tilfarið, um tað er fast innlagt.</s>
                <s xml:lang="fo" cert="high" xml:id="lnnsuyncpy">Elnevndin kann krevja kostnaðin av frákopling endurrindaðan av tí, sum hevur fingið fráboðan um boð eftir stk. 3.</s>
              </p>
            </div>
          </div>
          <div type="bill-section" n="§ 21.">
            <div n="§ 21. Stk. 1.">
              <p rend="bill-text">
                <label rend="bold">§ 21.</label>
                <s xml:lang="fo" cert="high" xml:id="myrov3irgy">Elnevndin kann geva tí, ið hevur fingið fráboðað undantaksloyvi eftir treytum eftir § 6, stk. 1, boð um at halda hesar.</s>
              </p>
            </div>
          </div>
          <div type="bill-section" n="§ 22.">
            <div n="§ 22. Stk. 1.">
              <p rend="bill-text">
                <label rend="bold">§ 22.</label>
                <s xml:lang="fo" cert="high" xml:id="ggzj7pfbg6">Elnevndin kann upplýsa almenningin um vandan við elektriskum útbúnaði, elektriskum innleggingum og elektriskum tilfari, tá boð ella forboð eru givin eftir §§ 15 og 16, § 17, stk. 1, § 19 og § 20, stk. 1 og 2.</s>
              </p>
            </div>
            <div n="§ 22. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="upjxywg6aj">Við kunning eftir stk. 1 kann Elnevndin einans lata víðari upplýsingar, sum hava eyðkenni av handilsloynidómum, tá hetta verður mett neyðugt fyri at verja trygdina hjá brúkarunum.</s>
              </p>
            </div>
          </div>
          <div type="bill-section" n="§ 23.">
            <div n="§ 23. Stk. 1.">
              <p rend="bill-text"><label rend="bold">§ 23.</label> Elnevndin kann, við góðkenning frá landstýrismanninum, heimila øðrum myndugleikum, netfelagi ella privatum fyritøkum, at: <list>
                  <item>1) fremja eftirlitsuppgávur eftir § 13, stk. 1,</item>
                  <item>2) hjálpa Elnevndini at fremja eftirlitsuppgávur eftir § 13, stk. 1, ella</item>
                  <item>3) geva boð ella seta forboð eftir §§ 15 og 16, § 17, stk. 1, § 19 og § 20, stk. 1 og 2.</item>
                </list></p>
            </div>
            <div n="§ 23. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="pit57byusr">Elnevndin kann í sambandi við eina heimilan eftir stk. 1 seta krav um, at myndugleikin, netfelagið ella privata fyritøkan er akreditterað av Den Danske Akkrediteringsfond, DANAK.</s>
                <s xml:lang="fo" cert="high" xml:id="k7iix3sv6x">Viðkomandi myndugleiki, netfelag ella fyritøka skal gjalda fyri kostnaðir í sambandi við akkredittering.</s>
              </p>
            </div>
            <div n="§ 23. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="rqiqeiadzv">Elnevndin kann, í sambandi við heimilan eftir stk. 1, seta krøv um gegni, um tekniskar førleikar og um ábyrgdartrygging.</s>
                <s xml:lang="fo" cert="high" xml:id="xhkhbglojn">Elnevndin kann eisini seta krav um, at boð ella forboð fevna um upplýsingar um kærumøguleikar sbr. § 37, stk. 2.</s>
              </p>
            </div>
            <div n="§ 23. Stk. 4.">
              <p rend="bill-text">
                <label rend="italic">Stk. 4.</label>
                <s xml:lang="fo" cert="high" xml:id="cecqlgovhc">Starvsfólk hjá myndugleikum, netfelagi og fyritøkum, ið eru heimilað sbrt. stk. 1, hava tagnarskyldu sbrt. §§ 152-152 f í revsilógini.</s>
              </p>
            </div>
          </div>
        </div>
        <div n="Kapittul 5">
          <head rend="bold center"><label>Kapittul 5</label> <lb/>Elnevndin</head>
          <div type="bill-section" n="§ 24.">
            <div n="§ 24. Stk. 1.">
              <p rend="bill-text">
                <label rend="bold">§ 24.</label>
                <s xml:lang="fo" cert="high" xml:id="ad5nswvx4d">Nevndin røkir tær uppgávur, ið eru álagdar nevndini í hesi løgtingslóg ella í reglum, settum sbrt. løgtingslógini.</s>
                <s xml:lang="fo" cert="high" xml:id="ztrhkwtc5m">Elnevndin skal umframt vera landsstýrismanninum til hjálpar í neyðugan mun við ráðum o.s.fr. í spurningum, sum koma undir hesa løgtingslóg.</s>
              </p>
            </div>
            <div n="§ 24. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="ggg3nmpa25">Elnevndin er samansett av formanni, ið skal vera lógfrøðingur, rakstrarleiðaranum í netfelagnum, stjóranum á Landsverki, einum góðkendum elinnleggjara, sum Føroya Hanverksmeistarafelag tilnevnir, og einum limi við elfrøðiligari útbúgving.</s>
                <s xml:lang="fo" cert="high" xml:id="aumbx2sim5">Landsstýrimaðurin tilnevnir formannin og seinast nevnda lim.</s>
              </p>
            </div>
            <div n="§ 24. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="pd2tvuacoi">Nevndarlimunum kann verða veitt árlig samsýning og fáa teir endurgjald fyri skjalprógvaðar ferðaútreiðslur.</s>
                <s xml:lang="fo" cert="high" xml:id="fumhlqzige">Teir limir, sum ikki fáa samsýning, fáa dagpening samsvarandi landsstýrisins reglum um samsýning til limir í nevndum, ráðum o.ø.</s>
              </p>
            </div>
            <div n="§ 24. Stk. 4.">
              <p rend="bill-text">
                <label rend="italic">Stk. 4.</label>
                <s xml:lang="fo" cert="high" xml:id="zhsyjioenx">Nevndin ger uppskot til starvsskipan, ið landsstýrið skal góðkenna.</s>
              </p>
            </div>
            <div n="§ 24. Stk. 5.">
              <p rend="bill-text">
                <label rend="italic">Stk. 5.</label>
                <s xml:lang="fo" cert="high" xml:id="tim47ncvf2">Nevndin kann fáa sær neyðug hjálparfólk.</s>
              </p>
            </div>
            <div n="§ 24. Stk. 6.">
              <p rend="bill-text">
                <label rend="italic">Stk. 6.</label>
                <s xml:lang="fo" cert="high" xml:id="zunwb666sw">Undir Elnevndini er avgreiðsluskrivstova, sum eftir nærri avgerð nevndarinnar og góðkenning landsstýrimansins, kann verða løgd til netfelag, ella stovn undir landsstýrismanninum.</s>
              </p>
            </div>
          </div>
        </div>
        <div n="Kapittul 6">
          <head rend="bold center"><label>Kapittul 6</label> <lb/>Órógv á raksturin av øðrum virkjum</head>
          <div type="bill-section" n="§ 25.">
            <div n="§ 25. Stk. 1.">
              <p rend="bill-text">
                <label rend="bold">§ 25.</label>
                <s xml:lang="fo" cert="high" xml:id="jo4ug4qqkv">Elektriskur útbúnaður skal ikki órógva raksturin av øðrum virkjum, ið eru.</s>
                <s xml:lang="fo" cert="high" xml:id="v5u6e7uysp">Kann sleppast undan hesum órógvi við at seta í verk trygdartiltøk, verða hesi tiltøk gjørd fyri kostnað tess virkiseigara ella nýtara, ið hevur verið atvold til órónna.</s>
                <s xml:lang="fo" cert="high" xml:id="t6x6fkdmm5">Hini virkini skulu tó bera ein hóskandi part av útreiðslunum, um tiltøkini, ið verða sett í verk, hava við sær munandi fyrimunir fyri rakstur teirra.</s>
              </p>
            </div>
            <div n="§ 25. Stk. 2.">
              <p rend="bill-text"><label rend="italic">Stk. 2.</label> Um semja ikki fæst, verða hesir spurningar avgjørdir av serligari nevnd. Tað snýr seg um: <list>
                  <item>1) hvørji trygdartiltøk skulu verða tikin til tess at útihýsa órónni,</item>
                  <item>2) hvørt ein elektriskur útbúnaður ger, at raksturin av verandi virki verður fyri órógv,</item>
                  <item>3) hvør ið skal seta trygdartiltøkini í verk, og</item>
                  <item>4) um og í hvønn mun hini virkini skulu bera útreiðslurnar í sambandi við hetta.</item>
                </list></p>
            </div>
            <div n="§ 25. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="jyxawchaye">Avgerð nevndarinnar eftir stk. 2 er endalig og bindandi fyri partarnar.</s>
              </p>
            </div>
            <div n="§ 25. Stk. 4.">
              <p rend="bill-text">
                <label rend="italic">Stk. 4.</label>
                <s xml:lang="fo" cert="high" xml:id="mdsmx7rsin">Nevndin kann gera av, at ikki kann verða farið undir bygging ella rakstur av elektriska útbúnaðinum, fyrr enn tey trygdartiltøk, sum verða hildin neyðug, eru framd.</s>
              </p>
            </div>
            <div n="§ 25. Stk. 5.">
              <p rend="bill-text">
                <label rend="italic">Stk. 5.</label>
                <s xml:lang="fo" cert="high" xml:id="mec3jhsip7">Í avgerðini ásetir nevndin, hvør av pørtunum skal bera kostnaðin av nevndarviðgerðini av málinum og við hvørjari upphædd.</s>
              </p>
            </div>
            <div n="§ 25. Stk. 6.">
              <p rend="bill-text">
                <label rend="italic">Stk. 6.</label>
                <s xml:lang="fo" cert="high" xml:id="rzvjznlerm">Tann serliga nevndin er samansett av sorinskrivaranum ella einum av fulltrúum hansara sum formanni og 2 øðrum limum, ið verða tilnevndir frá einum máli til annað av Elnevndini uttan um teir.</s>
              </p>
            </div>
          </div>
        </div>
        <div n="Kapittul 7">
          <head rend="bold center"><label>Kapittul 7</label> <lb/>Ognartøka</head>
          <div type="bill-section" n="§ 26.">
            <div n="§ 26. Stk. 1.">
              <p rend="bill-text">
                <label rend="bold">§ 26.</label>
                <s xml:lang="fo" cert="high" xml:id="x5cnsvqdzu">Elektriskar leiðingar kunnu verða leiddar yvir og undir gøtur og vegir, tá ið tær kunna verða lagdar uttan ampa fyri ferðsluna.</s>
              </p>
            </div>
            <div n="§ 26. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="g52b37rncq">Áðrenn farið verður undir arbeiðið, skal verða boðað eigaranum av vegnum frá hesum 4 vikur frammanundan.</s>
                <s xml:lang="fo" cert="high" xml:id="bjvf7rug2q">Eigarin av vegnum kann innan 3 vikur aftan á fráboðanina mótmæla, at leiðingarnar verða leiddar, til Elnevndina.</s>
              </p>
            </div>
            <div n="§ 26. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="blxvkrseig">Aftan á tinging við partarnar, løgregluna og vegamyndugleikan ger Elnevndin endaliga av, um og á hvønn hátt leiðingarnar kunnu verða leiddar.</s>
              </p>
            </div>
            <div n="§ 26. Stk. 4.">
              <p rend="bill-text">
                <label rend="italic">Stk. 4.</label>
                <s xml:lang="fo" cert="high" xml:id="wu2ox5hevd">Um Elnevndin metir, at tað at føra fram leiðingar fer at hava við sær fíggjarligan miss hjá eigaranum av vegnum, ella um elsteyrar, stengur o.tíl. skulu setast upp á vegaøkinum, skal verða farið fram eftir reglunum í § 27- 32.</s>
              </p>
            </div>
          </div>
          <div type="bill-section" n="§ 27.">
            <div n="§ 27. Stk. 1.">
              <p rend="bill-text">
                <label rend="bold">§ 27.</label>
                <s xml:lang="fo" cert="high" xml:id="joypznr4n7">Tá ið almannagagnið krevur tað, kann landsstýrismaðurin loyva, at farið verður undir ognartøku viðvíkjandi fastari ogn eftir reglunum í hesi grein, sbr. §§ 29 -32, til at leggja undir ella oman á jørð leiðingar við mastrum, transformarastøðum o.tíl., ið hoyra til, tá ið útbúnaðurin er ætlaður til flyting og býti av elmegi til spenningar niðan fyri 72kV.</s>
              </p>
            </div>
            <div n="§ 27. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="u5enrq4pxb">Um landsstýrismaðurin ikki beinavegin sýtir umsókn eftir stk. 1, letur landsstýrismaðurin Elnevndini málið til kanningar og ummælis.</s>
              </p>
            </div>
            <div n="§ 27. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="y5snejhr2y">Elnevndin sær til, at eigarar og nýtarar av teimum økjum, ið munnu ætlast at verða nervað av tí ætlaða útbúnaðinum, við innskrivaðum brævi fáa boð um umsóknina og um hvørji rættindi, ið ynskt verða.</s>
                <s xml:lang="fo" cert="high" xml:id="wdtjk2v5ju">Samstundis verður mælt teimum til innan 3 vikur, aftan á at boðini eru send, at seta fram tær atfinningar, teir hava móti umsóknini.</s>
                <s xml:lang="fo" cert="high" xml:id="m7rh3rmbr2">Somuleiðis verður at boða kommunustýrunum í teimum kommunum, sum útbúnaðurin nemur við, frá.</s>
              </p>
            </div>
            <div n="§ 27. Stk. 4.">
              <p rend="bill-text">
                <label rend="italic">Stk. 4.</label>
                <s xml:lang="fo" cert="high" xml:id="yjylkedrkf">Elnevndin kunnger 2 reisur í landsumfatandi almennum blað ella bløðum, at umsóknin er fingin og við tilskilan av innihaldinum í umsóknini, og hvørji rættindi ynskt verður at fáa.</s>
                <s xml:lang="fo" cert="high" xml:id="qqo4uldpur">Ein og hvør, ið hevur rættarligan áhuga at røkja í sambandi við umsóknina, og sum ikki serstakliga hevur fingið boð, sbr. stk. 3, verður biðin innan 3 vikur frá seinastu kunngerð í almennum landsumfatandi blað ella bløðum at seta fram sínar viðmerkingar fyri Elnevndini.</s>
              </p>
            </div>
            <div n="§ 27. Stk. 5.">
              <p rend="bill-text">
                <label rend="italic">Stk. 5.</label>
                <s xml:lang="fo" cert="high" xml:id="wv3j5gaoeo">Umsøkjarin skal geva Elnevndini allar tær upplýsingar um útbúnaðin og rakstur tess, sum eru neyðugar til meting av umsóknini.</s>
              </p>
            </div>
            <div n="§ 27. Stk. 6.">
              <p rend="bill-text">
                <label rend="italic">Stk. 6.</label>
                <s xml:lang="fo" cert="high" xml:id="h5mr53clyq">Elnevndin gevur ummæli til landsstýrismannin, sum ger av, hvørt umsóknin kann verða játtað.</s>
              </p>
            </div>
          </div>
          <div type="bill-section" n="§ 28.">
            <div n="§ 28. Stk. 1.">
              <p rend="bill-text">
                <label rend="bold">§ 28.</label>
                <s xml:lang="fo" cert="high" xml:id="qajhmxoft3">Við atliti at gerð av útbúnaðum, sum koma undir § 27, hevur tann, ið eigur býtisútbúnaðin, heimild at gera neyðugar fyrireikandi uppmátingar og onnur tøknilig fyrireikingararbeiði og kanningar.</s>
              </p>
            </div>
            <div n="§ 28. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="roveyotsya">Til at fara undir tey fyrireikingararbeiðir og tær kanningar, sum nevndar eru í stk. 1, skulu teir avvarðandi eigarar og nýtarar í minsta lagi 14 dagar frammanundan fáa serstakt boð um hetta.</s>
                <s xml:lang="fo" cert="high" xml:id="upqayvlq7l">Ber hetta ikki til, verður kunngjørt soleiðis, sum mett verður hóskandi á staðnum.</s>
              </p>
            </div>
            <div n="§ 28. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="u5nflflwjw">Teir skaðar, ið standast av arbeiðinum, skulu verða endurgoldnir.</s>
                <s xml:lang="fo" cert="high" xml:id="dalwhqqatb">Fæst ikki friðarsemja um støddina á endurgjaldinum, verður hetta ásett av Elnevndini.</s>
                <s xml:lang="fo" cert="high" xml:id="kv3r4ehlis">Avgerðin hjá Elnevndini kann verða skotin inn fyri landsstýrið.</s>
              </p>
            </div>
            <div n="§ 28. Stk. 4.">
              <p rend="bill-text">
                <label rend="italic">Stk. 4.</label>
                <s xml:lang="fo" cert="high" xml:id="srqbrc6n66">Tann, ið við vilja tekur burtur, avlagar ella løstar merkingar, sum verða gjørdar í sambandi við fyrireikingararbeiðini, verður revsaður við sekt, uttan so, at strangari revsing er uppiborin eftir revsilógini.</s>
              </p>
            </div>
          </div>
          <div type="bill-section" n="§ 29.">
            <div n="§ 29. Stk. 1.">
              <p rend="bill-text">
                <label rend="bold">§ 29.</label>
                <s xml:lang="fo" cert="high" xml:id="n4qeudx235">Tá ið landsstýrismaðurin eftir § 27 hevur givið loyvi til ognartøku viðvíkjandi fastari ogn, boðar Elnevndin bæði tí ella teimum, ið hava fingið loyvi, og eigarum og nýtarum av tí føstu ognini til fundar á viðkomandi økinum, ella har nevndin heldur hóskandi.</s>
                <s xml:lang="fo" cert="high" xml:id="myebwnscne">Fráboðan um fundin verður givin við 14 daga freist við innskrivaðum brævi ella við stevningarmonnunum.</s>
                <s xml:lang="fo" cert="high" xml:id="wwoy7txdbe">Nevndin ger av, hvørjir av hennara limum skulu luttaka.</s>
              </p>
            </div>
            <div n="§ 29. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="pv66dfu2pi">Á fundinum tingast Elnevndin við partarnar um ta gjøllari skipanina.</s>
                <s xml:lang="fo" cert="high" xml:id="bqbx5xjcbc">Fæst ikki semja, ella koma ikki allir av eigarunum ella nýtarunum á fundin, ásetir nevndin innan karmin av loyvi landsstýrismansins innihaldið og víddina av teimum rættindum á hvørjari ogn sær, ið verður at ognast, meðan spurningurin um støddina á endurgjaldinum verður skotin inn fyri gerðarrætt til ásetingar.</s>
              </p>
            </div>
            <div n="§ 29. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="lakxlf4o3g">Elnevndin kann gera av, at tann ella teir, sum hava fingið loyvið, skulu veita trygd fyri greiðslu av endurgjaldinum, áðrenn arbeiðið byrjar.</s>
                <s xml:lang="fo" cert="high" xml:id="kbm3wacx26">Verður ikki semja millum partarnar, ger Elnevndin av, í hvørjum peningastovni trygdin verður latin til varðveitslu.</s>
              </p>
            </div>
          </div>
          <div type="bill-section" n="§ 30.">
            <div n="§ 30. Stk. 1.">
              <p rend="bill-text">
                <label rend="bold">§ 30.</label>
                <s xml:lang="fo" cert="high" xml:id="b2nkzecf55">Gerðarrætturin, sbr. § 29, stk. 2, hevur 2 limir.</s>
                <s xml:lang="fo" cert="high" xml:id="hahctd2psc">Tann ella teir, sum hava fingið loyvi sbr. § 27, og fastognareigararnir ella nýtararnir velja hvør sín lim.</s>
                <s xml:lang="fo" cert="high" xml:id="fyqlokn5l5">Um annar parturin ikki skrivliga hevur sagt hinum partinum frá sínum vali innan 14 dagar aftan á, at hin seinri hevur boðað frá sínum vali, missir hin fyrri sín rætt til at velja sín lim, soleiðis at hin parturin eisini hevur rætt at velja hin limin.</s>
              </p>
            </div>
            <div n="§ 30. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="yzmpkgq3hm">Um gerðarrætturin ikki kann semjast, tilnevnir sorinskrivarin ein ástøðumann.</s>
                <s xml:lang="fo" cert="high" xml:id="qkdjovz4h6">Ástøðumaðurin ger av, innan fyri markið av teimum ósambærligu áskoðanunum, teir spurningar, ið ósemjan er um.</s>
              </p>
            </div>
            <div n="§ 30. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="pg5b7ul3r5">Úrskurðurin hjá gerðarrættinum verður fráboðaður báðum pørtum skrivliga.</s>
                <s xml:lang="fo" cert="high" xml:id="slyucudoso">Úrskurðurin kann ikki verða skotin inn fyri annan fyrisitingarligan myndugleika.</s>
              </p>
            </div>
          </div>
          <div type="bill-section" n="§ 31.">
            <div n="§ 31. Stk. 1.">
              <p rend="bill-text">
                <label rend="bold">§ 31.</label>
                <s xml:lang="fo" cert="high" xml:id="ecpckkvvjk">Upphæddin, sum eigarin av útbúnaðinum skal gjalda í endurgjaldi, verður at rinda avvarðandi eigara ella nýtara beinleiðis.</s>
                <s xml:lang="fo" cert="high" xml:id="ocjijlmtkx">Eigarin av útbúnaðinum hevur tó heimild til, áðrenn endurgjaldsupphæddin verður útgoldin, at krevja neyðuga sannan um, at veðhavarar, sum hava tinglýstan rætt, og onnur avvarðandi, samtykkja í útgjaldingini, og til slík sannan er til skjals, at lata endurgjaldsupphæddina í varðveitslu í peningastovni við tí avleiðing, at upphæddin við aftratkomnari rentu ikki kann verða tikin út uttan samtykki frá báðum pørtum.</s>
              </p>
            </div>
          </div>
          <div type="bill-section" n="§ 32.">
            <div n="§ 32. Stk. 1.">
              <p rend="bill-text">
                <label rend="bold">§ 32.</label>
                <s xml:lang="fo" cert="high" xml:id="uqgbwxjlsz">Sum prógv um, at rættindi til ogn hjá øðrum persóni er fingin, er úrskrift av tí, ið farið er fram í Elnevndini.</s>
                <s xml:lang="fo" cert="high" xml:id="tmflyy5wc5">Úrskriftina kann eigarin av útbúnaðinum lata tinglýsa sum skuldbinding í ognini.</s>
              </p>
            </div>
          </div>
          <div type="bill-section" n="§ 33.">
            <div n="§ 33. Stk. 1.">
              <p rend="bill-text">
                <label rend="bold">§ 33.</label>
                <s xml:lang="fo" cert="high" xml:id="mngz342a37">Tá ið almannagagnið krevur tað, kann landsstýrismaðurin aftan á at hava fingið ummæli frá Elnevndini, loyva, at sett verður í verk ognartøka viðvíkjandi fastogn eftir reglunum í lóg nr. 69 frá 7. mai 1881 om forpligtelse til jords afgivelse til offentlige veje, havne og landingssteder, samt til offentlige skoler på Færøerne, til útbúnað til framleiðslu, flyting, býti og goymslu av elmegi.</s>
              </p>
            </div>
            <div n="§ 33. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="k7fycfykgu">Ognartøka sbr. stk. 1 kann fara fram til nýggjar útbúnaðir, til at vaksa um og broyta útbúnaðir, sum eru, til tryggingar av, at slíkir útbúnaðir verða verandi, til neyðug eyka tiltøk og vegna brúk, røkt, trygt virksemi og hóskiligan rakstur av teimum nevndu útbúnaðum, heruppií t.d. til orkustøðir, transformarastøðir, umformarastøðir, goymsluøki, ruskøki og leiðingar omaná og undir jørð við mastrum, ið hoyra til, og øðrum tilhoyri.</s>
                <s xml:lang="fo" cert="high" xml:id="r76fss3zez">Ognartøka sbr. stk. 1 kann eisini fara fram til teir útbúnaðir, ið nevndir eru í § 28. stk. 1.</s>
              </p>
            </div>
            <div n="§ 33. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="klphntsco4">Í einari avtalu um avhending av rættindum yvir fastari ogn til útbúnaðir, sum ikki koma undir § 27, stk. 1, kann verða avgjørt, at gerðarrætturin, nevndur er í § 30, ásetir endurgjald fyri avhending.</s>
                <s xml:lang="fo" cert="high" xml:id="wrkjgukmjt">Avgerðin hjá gerðarrættinum kann tá verða viðgjørd við yvirmeting eftir reglunum í § 4 í lov om forpligtelse til jords afgivelse til offentlige veje, havne og landingssteder, samt til offentlige skoler på Færøerne.</s>
              </p>
            </div>
            <div n="§ 33. Stk. 4.">
              <p rend="bill-text">
                <label rend="italic">Stk. 4.</label>
                <s xml:lang="fo" cert="high" xml:id="libm3roq6h">Reglurnar í § 28 um fyrireikandi uppmátingar hjá útbúnaðarhavaranum og onnur tøknilig fyrireikandi arbeiði og kanningar o.s.fr. verða nýttar samsvarandi.</s>
              </p>
            </div>
            <div n="§ 33. Stk. 5.">
              <p rend="bill-text">
                <label rend="italic">Stk. 5.</label>
                <s xml:lang="fo" cert="high" xml:id="mvri33tfte">Við ognartøku av lendi í sambandi við nýtslu av vatnorku til elframleiðslu verða nýttar reglurnar í lóg nr. 169 frá 18. mai 1937 for Færøerne om benyttelse af indsøer og vandløb.</s>
              </p>
            </div>
          </div>
          <div type="bill-section" n="§ 34">
            <div n="§ 34 Stk. 1.">
              <p rend="bill-text">
                <label rend="bold">§ 34</label>
                <s xml:lang="fo" cert="high" xml:id="i7nyiyoojy">Eigarin av útbúnaðinum ber allan kostnað av tí starvsemi við meira, sum nevnt er í §§ 26-33, heruppií dagpening og ferðaútreiðslur til limirnar í gerðarrættinum, sbr. § 30, eftir reglum landsstýrisins um samsýning til limir í nevndum, ráðum o.ø.</s>
              </p>
            </div>
          </div>
        </div>
        <div n="Kapittul 8">
          <head rend="bold center"><label>Kapittul 8</label> <lb/>Undantøka frá kunngering í</head>
          <div type="bill-section" n="§ 35.">
            <div n="§ 35. Stk. 1.">
              <p rend="bill-text">
                <label rend="bold">§ 35.</label>
                <s xml:lang="fo" cert="high" xml:id="vje5deuztu">Landsstýrismaðurin kann áseta reglur um, at fyriskipanir, ið eru settar í gildi sbrt. hesi løgtingslóg, sum innihalda krøv til fyritøkur, elektriskar útbúnaðir, elektriskar innleggingar og elektriskt tilfar o.tíl. og tekniskar nágreiningar, sum verða vístar til í slíkum fyriskipanum, ikki verða kunngjørdar í Kunngerðarblaðnum.</s>
              </p>
            </div>
            <div n="§ 35. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="l7jibioo4c">Landsstýrismaðurin ásetir reglur um, hvussu upplýsingar um innihaldið í fyriskipanum og tekniskum nágreiningum, sum ikki verða lýstar í Kunngerðarblaðnum, sbr. stk. 1, skulu almannakunngerast.</s>
              </p>
            </div>
            <div n="§ 35. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="i2alxmn5oo">Landsstýrismaðurin kann áseta reglur um, at tekniskar nágreiningar, sum ikki verða lýstar í Kunngerðarblaðnum, sbr. stk. 1, skulu vera galdandi, hóast hesar ikki eru á føroyskum ella donskum.</s>
              </p>
            </div>
          </div>
        </div>
        <div n="Kapittul 9">
          <head rend="bold center"><label>Kapittul 9</label> <lb/>Fígging</head>
          <div type="bill-section" n="§ 36.">
            <div n="§ 36. Stk. 1.">
              <p rend="bill-text">
                <label rend="bold">§ 36.</label>
                <s xml:lang="fo" cert="high" xml:id="folu73qnh6">Í tann mun, tær ikki verða rindaðar av gjøldum o.a., verða útreiðslurnar til umsitingina av lógini rindaðar við avgjøldum.</s>
                <s xml:lang="fo" cert="high" xml:id="vpeg47zz5e">Avgjøldini verða um elrokningina til elbrúkarar uppkravd av netfelagnum, sum hevur ábyrgd av veitingartrygdini sambært løgtingslóg um framleiðslu, flutning og veiting av ravmagni.</s>
                <s xml:lang="fo" cert="high" xml:id="og6lkxivpz">Avgjaldsupphæddin verður ásett á fíggjarløgtingslógini.</s>
              </p>
            </div>
          </div>
        </div>
        <div n="Kapittul 10">
          <head rend="bold center"><label>Kapittul 10</label> <lb/>Kærumøguleikar</head>
          <div type="bill-section" n="§ 37.">
            <div n="§ 37. Stk. 1.">
              <p rend="bill-text">
                <label rend="bold">§ 37.</label>
                <s xml:lang="fo" cert="high" xml:id="lc63mgleuj">Avgerðir, ið Elnevndin hevur tikið eftir hesi løgtingslóg ella reglum, settar sbrt. løgtingslógini, kunnu ikki leggjast fyri annan fyrisitingarligan myndugleika.</s>
              </p>
            </div>
            <div n="§ 37. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="cgjkc2u4sg">Kæra um avgerð, sum er tikin av tí, sum Elnevndin hevur heimilað sbrt. § 23, stk. 1, kann leggjast fyri Elnevndina.</s>
              </p>
            </div>
            <div n="§ 37. Stk. 3.">
              <p rend="bill-text">
                <label rend="italic">Stk. 3.</label>
                <s xml:lang="fo" cert="high" xml:id="or756yqppm">Freistin at senda inn kæru, sum nevnt í stk. 2, er 4 vikur at rokna frá, at kæran er fráboðað viðkomandi.</s>
              </p>
            </div>
          </div>
        </div>
        <div n="Kapittul 11">
          <head rend="bold center"><label>Kapittul 11</label> <lb/>Revsiásetingar</head>
          <div type="bill-section" n="§ 38.">
            <div n="§ 38. Stk. 1.">
              <p rend="bill-text"><label rend="bold">§ 38.</label> Um ikki strangari revsing er uppiborin sbrt. aðrari lóggávu, verður tann sektaður við sekt, ið: <list>
                  <item>1) tilætlað brýtur §§ 3 ella 4,</item>
                  <item>2) setir til viks upplýsingarskylduna í § 13, stk. 2, ella</item>
                  <item>3) ikki aktar eini boð ella brýtur forboð eftir §§ 15 og 16, § 17, stk. 1 og 2, § 19, § 20, stk. 1-4 og § 21.</item>
                </list></p>
            </div>
            <div n="§ 38. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="c3wedsfsw5">Í reglum, ásettar sambært § 5, kann sektarrevsing ásetast fyri brot á reglurnar.</s>
              </p>
            </div>
          </div>
          <div type="bill-section" n="§ 39.">
            <div n="§ 39. Stk. 1.">
              <p rend="bill-text">
                <label rend="bold">§ 39.</label>
                <s xml:lang="fo" cert="high" xml:id="ien7eii3tf">Feløgum o.ø. løgfrøðiligum persónum kann áleggjast revsiábyrgd sbrt. reglunum í 5. kapitli í revsilógini.</s>
              </p>
            </div>
          </div>
          <div type="bill-section" n="§ 40.">
            <div n="§ 40. Stk. 1.">
              <p rend="bill-text">
                <label rend="bold">§ 40.</label>
                <s xml:lang="fo" cert="high" xml:id="kumeyvnkw2">Fyrningarfreistin fyri revsiábyrgd er 10 ár.</s>
              </p>
            </div>
          </div>
        </div>
        <div n="Kapittul 12">
          <head rend="bold center"><label>Kapittul 12</label> <lb/>Gildiskoma</head>
          <div type="bill-section" n="§ 41.">
            <div n="§ 41. Stk. 1.">
              <p rend="bill-text">
                <label rend="bold">§ 41.</label>
                <s xml:lang="fo" cert="high" xml:id="lhziu4jdcn">Løgtingslógin kemur í gildi 1. januar 2021, og samstundis fer úr gildi løgtingslóg nr. 134 frá 10. juni 1993 um sterkstreymsútbúnað.</s>
              </p>
            </div>
          </div>
          <div type="bill-section" n="§ 42.">
            <div n="§ 42. Stk. 1.">
              <p rend="bill-text">
                <label rend="bold">§ 42.</label>
                <s xml:lang="fo" cert="high" xml:id="wjmazgffrz">Reglur, ið eru settar í gildi sbrt. løgtingslóg nr. 134 frá 10. juni 1993 um sterkstreymsútbúnað, verða verandi í gildi, til tær verða strikaðar, ella aðrar settar í staðin sbrt. hesi løgtingslóg, sbr. tó stk. 2.</s>
              </p>
            </div>
            <div n="§ 42. Stk. 2.">
              <p rend="bill-text">
                <label rend="italic">Stk. 2.</label>
                <s xml:lang="fo" cert="high" xml:id="rz246tbx25">Landsstýrismaðurin kann í reglum, settar sbrt. stk. 1, áseta skifitsreglur.</s>
              </p>
            </div>
          </div>
        </div>
      </div>
      <div type="chapter" n="1">
        <head rend="bold"><label>Kapittul 1.</label> Almennar viðmerkingar</head>
        <div type="section" n="1.1.">
          <head rend="bold"><label>1.1.</label> Orsakir til uppskotið</head>
          <p>
            <s xml:lang="fo" cert="high" xml:id="fqrmwqa64g">Galdandi lóg er løgtingslóg nr. 134 frá 10. juni 1993 um sterkstreymsútbúnað (hereftir sterkstreymslógin).</s>
          </p>
          <p>
            <s xml:lang="fo" cert="high" xml:id="pnklzmy2gs">Sterkstreymslógin løgskipar eitt øki, sum í stóran mun er merkt av teknisku menningini og altjóða samstarvi.</s>
            <s xml:lang="fo" cert="high" xml:id="pczaa5fp77">Tær nágreinilgu og teknisku reglurnar, sum verða ásettar við heimild í lógini, skulu áhaldandi haldast við líka samsvarandi tøkniligu gongdini.</s>
          </p>
          <p>
            <s xml:lang="fo" cert="high" xml:id="hsibg2kw3q">Lógin er ongantíð broytt síðani 1993, og eigur at verða endurskoðað og nútíðargjørd m.a. fyri at tað í størri mun skal bera til at brúka altjóða og evropiskar standardar viðvíkjandi elektriskari trygd.</s>
          </p>
          <p>
            <s xml:lang="fo" cert="high" xml:id="kgwfqyjibv">Við ávísum tillagingum er talan um at leggja framaftur lógaruppskot nr. 129/2018, sum varð lagt fyri Løgtingið seinasta vár, men sum ikki varð liðugt viðgjørt, tá tingsetan endaði, og sum tí fall burtur.</s>
          </p>
          <p>
            <s xml:lang="fo" cert="high" xml:id="mj6iseryep">Ætlanin er komandi heyst, at leggja fyri Løgtingið uppskot til løgtingslóg um løggilding av elinnleggjarafyritøkum.</s>
          </p>
        </div>
        <div type="section" n="1.2.">
          <head rend="bold"><label>1.2.</label> Galdandi lóggáva</head>
        </div>
        <div type="section" n="1.2.1.">
          <head rend="bold"><label>1.2.1.</label> Alment</head>
          <p>
            <s xml:lang="fo" cert="high" xml:id="g47pgnmenj">Elektriskur útbúnaður, elektriskar innleggingar og elektriskt tilfar hava í størri ella minni mun við sær slíkan vanda fyri persónar, húsdjór og eigindóm, at tað má fyriskipast ein røð av trygdartiltøkum o.a., sum skulu fylgjast í sambandi við gerð og rakstur av elektriskum útbúnaði og elektriskum innleggingum og eftirlit við útbúnaðunum og innleggingunum.</s>
          </p>
          <p>
            <s xml:lang="fo" cert="high" xml:id="jzld7ckmzx">Fyri at tryggja, at elektriskt tilfar, sum er ella er ætlað at verða bundið í elektriska innlegging, og sum flest fólk nýta gerandis, hevur ávíst støði og lýkur grundleggjandi konstrukjónskrøv, er eisini neyðugt at áseta reglur um gerð og nýtslu av elektriskum tilfari og reglur um eftirlit við tí.</s>
          </p>
          <p>
            <s xml:lang="fo" cert="high" xml:id="h7kljsucsq">Sterkstreymslóggávan varð dagførd í 1993.</s>
            <s xml:lang="fo" cert="high" xml:id="rudsgtk2ey">Lógaruppskotið, løgtingsmál 132/1992 Sterkstreymslóggávan, bygdi á álit frá 1993 frá távernadi elnevnd “Uppskot til sterkstreymslóggávu v.m. fyri Føroyar” (hereftir “álitið frá 1993”).</s>
          </p>
          <p>
            <s xml:lang="fo" cert="high" xml:id="k33uhbzbmd">Uppskotið til nýggja lóggávu var í tveimum: Uppskot til løgtingslóg um sterkstreymsútbúnað og uppskot til løgtingslóg um løggilding av elinnleggjarum, sum uttan broytingar vórðu samtyktar í Løgtinginum.</s>
          </p>
        </div>
        <div type="section" n="1.2.2.">
          <head rend="bold"><label>1.2.2.</label> Lógarøki</head>
          <p>
            <s xml:lang="fo" cert="high" xml:id="bfflv54pe5">Sterkstreymslógin fevnir um elektriskan útbúnað til framleiðslu, flyting og býti av elmegi við so høgum spenningi ella so stórari streymstyrki, at vandi kann standast av, og allar íbundnar elinnleggingar, nýtslulutir og tílíkt, umframt um elektriskt tilfar, t.e. tól og tilfar av øllum sløgum, ið nýtt verða í sterkstreymsútbúnaðum.</s>
          </p>
        </div>
        <div type="section" n="1.2.3.">
          <head rend="bold"><label>1.2.3.</label> Heimildarlóg</head>
          <p>
            <s xml:lang="fo" cert="high" xml:id="nxcur74stf">Galdandi lóg skipar yvirskipaðar karmar, meðan tær nágreiniligu teknisku reglurnar verða ásettar fyritingarliga.</s>
          </p>
          <p>
            <s xml:lang="fo" cert="high" xml:id="cdt6rxvxxn">Í § 2, stk. 1, í galdandi løgtingslóg um sterkstreymsútbúnað er heimilað er landsstýrismanninum at áseta nærri reglur um gerð og rakstur av elektriskum sterkstreymsútbúnaði, framleiðslu, eftirkannan, góðkenning, sølu og nýtslu av elektriskum tilfari og gerð og rakstur av øðrum útbúnaðum, ið stendur hættisliga nær ella hevur samband við sterkstreymsútbúnað.</s>
          </p>
          <p>
            <s xml:lang="fo" cert="high" xml:id="rg3dd2uiwy">Landsstýrismaðurin kann eisini seta reglur við kravi um, at elektriskt tilfarð í sambandi við marknaðarføring skal fráboðast DEMKO (Danmarks elektriske materielkontrol) til skráseting ella skrásett av DEMKO.</s>
            <s xml:lang="fo" cert="high" xml:id="in6vdd44vz">DEMKO er ikki til longur sum almennur eftirltisstovnur, og í Danmark verður elektriskt tilfar ikki skrásett við eftirliti fyri eyga.</s>
            <s xml:lang="fo" cert="high" xml:id="r3bz5vwart">Hendan heimildin hevur tí í dag mist sín týdning.</s>
          </p>
        </div>
        <div type="section" n="1.2.3.1.">
          <head rend="italic"><label>1.2.3.1.</label> Sterkstreymsreglugerðin</head>
          <p>
            <s xml:lang="fo" cert="high" xml:id="fbbr2xguwc">Í staðin fyri at lata gera egnu reglur um tekniska eltrygd, er í § 2, stk. 4, í sterkstreymslógini eisini heimilað landsstýrismanninum at seta donsku sterkstreymreglugerðina í gildi.</s>
          </p>
          <p>
            <s xml:lang="fo" cert="high" xml:id="jaawbjqo2f">Sterkstreymsreglugerðin er eitt savningarhugtak, sum fevnir um eina røð av einstøkum kunngerðum, sum innihalda ein ella fleiri partar av sterkstreymsreglugerðini.</s>
            <s xml:lang="fo" cert="high" xml:id="rmm6iy2vuv">Talan er um eitt umfatandi nágreinilgt tekniskt regluverk.</s>
          </p>
          <p>
            <s xml:lang="fo" cert="high" xml:id="vewez4istc">Sterkstreymsreglugerðin er ikki eitt danskt fyribrygdi.</s>
            <s xml:lang="fo" cert="high" xml:id="ndwu7q4fsu">Í stóran mun er talan um umseting av altjóða og evropiskum standardum.</s>
          </p>
          <p>
            <s xml:lang="fo" cert="high" xml:id="hvufcznapa">Tað hevur havt við sær fleiri fyrimunir at brúka hesar tekniskt nágreiniligu reglur í staðin fyri at gera eina serliga føroyska reglugerð.</s>
            <s xml:lang="fo" cert="high" xml:id="rc7kubw635">Tað hevði verið sera resursukrevjandi at gera/umseta tær umfatandi ásetingarnar, og at halda ásetingarnr við líka samsvarandi tøkniligu og altjóða menningini.</s>
          </p>
          <p>
            <s xml:lang="fo" cert="high" xml:id="qah5pspsqc">Við verandi skipan er talan um sera nágreiniliga regulering.</s>
            <s xml:lang="fo" cert="high" xml:id="mmpsann4vg">Sterkstreymsreglugerðin fevnir í dag bæði um reglur fyri elektriskan útbúnað, elektriskar innleggingar og elektriskt tilfar.</s>
            <s xml:lang="fo" cert="high" xml:id="wsytsmvdfl">Hon er, sum nevnt, grundað á altjóða og evropiskar standardar, ið eru skrivaðir beinleiðis inn í sterkstreymsreglugerðina við ískoyti av ávísum donskum og harvið eisini føroyskum serkrøvum.</s>
          </p>
          <p>
            <s xml:lang="fo" cert="high" xml:id="wyu5rd4hyz">Í førum, har tað ikki eru evropiskir ella altjóða standardar, t.d. viðvíkjandi innleggingum í bústøðum, eru nágreiniligar reglur ásettar í stekstreymsreglugerðini.</s>
          </p>
          <p>
            <s xml:lang="fo" cert="high" xml:id="wi3ls4yzaa">Í nøkrum førum eru reglurnar í sterkstreymsreglugerðini ikki dagførdar við nýggjastu og galdandi útgávunum av evropisku ella altjóða standardunum.</s>
          </p>
          <p>
            <s xml:lang="fo" cert="high" xml:id="gjxpgd5sa6">Eftir kunngerð nr. 117 frá 19. juli 2019 um sterkstreymsreglugerð o.a. kann Elnevndin áseta broytingar í sterskstreymsreglugerðini.</s>
            <s xml:lang="fo" cert="high" xml:id="u6opsmqbke">Um tær hava við sær munandi samfelagsligar útreiðslur ella avgerandi broytingar í viðurskiftunum hjá størri samfelagsbólkum at gagnnýta elmegi, skulu broytingarnar verða góðkendar av landsstýrismanninum.</s>
          </p>
          <p>
            <s xml:lang="fo" cert="high" xml:id="erfhgnn4sm">Í Danmark kom nýggj lóg viðvíkjandi eltrygd (elsikkerhedsloven) í gildi 1. januar 2016.</s>
            <s xml:lang="fo" cert="high" xml:id="wuxrkzreep">Eftir hesi lóg verða altjóða og evropiskir standardar ikki longur skrivaðir inn í eina reglugerð, men í staðin verður í kunngerðunum, sum eru ásettar sbrt, lógini, víst til til teir.</s>
            <s xml:lang="fo" cert="high" xml:id="jurg2temey">Sterkstreymsreglugerðin er tí sett úr gildi í Danmark.</s>
          </p>
          <p>
            <s xml:lang="fo" cert="high" xml:id="aimeuowt2e">Tað merkir, at hóast sterkstreymsreglugerðin er framvegis í gildi í Føroyum sbrt. kunngerð nr. 117 frá 19. juli 2019 um sterkstreymsreglugerð, verður reglugerðin frameftir ikki í samsvari við tøkniligu og altjóða menningina, tí reglurnar ikki verða dagførdar við nýggjastu og galdandi útgávunum av altjóða ella evropisku standardunum.</s>
          </p>
          <p>
            <!-- TODO: add correction annotation <s xml:lang="fo" cert="medium">Reglurnar í sterkstreymsreglugerðini eru avgerandi fyri, at lóggávan kann virka til at skapa høgt trygdarstøði soleiðis, at lóggávan er á sama støði, sum tann í grannalondunum</s> -->
            <s xml:lang="fo" cert="high" xml:id="kkebw47hcz">Reglurnar í sterkstreymsreglugerðini eru avgerandi fyri, at lóggávan kann virka til at skapa høgt trygdarstøði soleiðis, at lóggávan er á sama støði, sum tann í grannalondunum.</s>
          </p>
          <p>
            <s xml:lang="fo" cert="high" xml:id="r2q32skuja">Tað hevur tí stóran týdning, at nýggjar reglur skjótast gjørligt verða settar í gildi í staðin fyri sterkstreymsreglugerðina fyri at lóggávan kann virka eftir ætlan, og fyri at vinnan ikki skal vera í óvissu um, hvørjar reglur galda og fara at galda frameftir.</s>
          </p>
          <p>
            <s xml:lang="fo" cert="high" xml:id="gijicxmjmj">Nýggju reglurnar eiga framvegis at byggja á evropiskar og altjóða standardar fyri at halda eitt høgt eltrygdarstøði.</s>
          </p>
          <p>
            <s xml:lang="fo" cert="high" xml:id="dt7dareevr">At skriva teir umfatandi altjóða og evropisku standardar inn í føroyskan rætt sum reglur í kunngerðum sbrt. lógini og at hildið reglurnar við líka og dagført tær, so hvørt sum tøkniliga menningin ger, at teir vera broyttir, hevði umstingingarliga verið sera krevjandi.</s>
          </p>
        </div>
        <div type="section" n="1.2.3.2.">
          <head rend="italic"><label>1.2.3.2.</label> Umsitingarligu reglurnar í sterkstreymsreglugerðini</head>
          <p>
            <!-- TODO: add correction annotation <s xml:lang="fo" cert="medium">Landsstýrismaðurin kann harumframt áseta, at tær umsitingarligu reglurnar í sterkstreymsreglugerðini heilt ella lutvíst skulu galda her á landi, sbr. § 2, stk. 4, í sterkstreymslógini</s> -->
            <s xml:lang="fo" cert="high" xml:id="uttyffksdv">Landsstýrismaðurin kann harumframt áseta, at tær umsitingarligu reglurnar í sterkstreymsreglugerðini heilt ella lutvíst skulu galda her á landi, sbr. § 2, stk. 4, í sterkstreymslógini.</s>
          </p>
          <p>
            <!-- TODO: add correction annotation <s xml:lang="fo" cert="medium">Tær umsitingarligu reglurnar í bekendtgørelse nr. 177 af 20. marts 1995 om administration m.v. af stærkstrømsloven (hereftir fyrisitingarkunngerðin) eru við nýggju lóggávuni í Danmark settar úr gildi har, men eru við neyðugum tillagingum til føroysk viðurskifti, sbr. § 2, stk. 3 og 4, í kunngerð nr. 117 frá 19. juli 2019 um sterkstreymsreglugerð o.a</s> -->
            <s xml:lang="fo" cert="high" xml:id="wslwx5ibc5">Tær umsitingarligu reglurnar í bekendtgørelse nr. 177 af 20. marts 1995 om administration m.v. af stærkstrømsloven (hereftir fyrisitingarkunngerðin) eru við nýggju lóggávuni í Danmark settar úr gildi har, men eru við neyðugum tillagingum til føroysk viðurskifti, sbr. § 2, stk. 3 og 4, í kunngerð nr. 117 frá 19. juli 2019 um sterkstreymsreglugerð o.a.</s>
          </p>
        </div>
        <div type="section" n="1.2.4.">
          <head rend="bold"><label>1.2.4.</label> Eftirlit</head>
          <p>
            <s xml:lang="fo" cert="high" xml:id="vcqb7et4kg">Elnevndin er eftirlitsmyndugleiki, og skal hava eftirlit við, at reglurnar fyri framleiðslu, flyting og býti av elmegi, undir hesum innleggingar verða hildnar.</s>
            <!-- TODO: add correction annotation <s xml:lang="fo" cert="medium">Nevndin skal harumframt hava eftirlit við elektriskum tilfari</s> -->
            <s xml:lang="fo" cert="high" xml:id="vdvjlwhpzz">Nevndin skal harumframt hava eftirlit við elektriskum tilfari.</s>
          </p>
          <p>
            <s xml:lang="fo" cert="high" xml:id="q47lhtkgpk">Landsstýrismaðurin kann eftir tilmæli frá Elnevndini heilt ella lutvíst avhenda eftirlitið við innleggingum til elveitarafyritøkuna.</s>
            <s xml:lang="fo" cert="high" xml:id="gbqnolql3q">SEV hevur sbrt. hesi heimild eftirliti við nýggjum elektriskum innleggingum.</s>
          </p>
        </div>
        <div type="section" n="1.2.5.">
          <head rend="bold"><label>1.2.5.</label> Elnevndin</head>
          <p>
            <s xml:lang="fo" cert="high" xml:id="zwrsr2woto">Elnevndin er sett sbrt. § 6 í sterkstreymslógini.</s>
          </p>
          <p>
            <s xml:lang="fo" cert="high" xml:id="wof7mmqrla">Elnevndin er eftir lógini fyrisitingarligur myndugleiki undir landsstýrismanninum viðvíkjandi eltrygd.</s>
          </p>
          <p>
            <s xml:lang="fo" cert="high" xml:id="gckgol3m2m">Nevndin skal m.a. hava eftirlit við elektriskum útbúnaði, elektriskum innleggingum og elektiskum tilfari, fremja upplýsingarvirkemi um eltrygd og upplýsa um vandamikið elektriskt tilfar o.a.</s>
          </p>
          <p>
            <s xml:lang="fo" cert="high" xml:id="zdeso5uoli">Nevndin er kærumyndugleiki viðvíkjandi avgerðum, sum SEV hevur tikið um løggildingar eftir løgtingslóg um løggilding av elinnleggjarum v.m., og í málum viðvíkjandi elektriskum innleggingum, sum eru løgd til SEV sbrt. sterkstreymslógini.</s>
          </p>
          <p>
            <s xml:lang="fo" cert="high" xml:id="uu457yjamg">Nevndin kann áseta reglur, sum víkja frá sterkstreymsreglugerðini og gera frávik í ítøkiligum førum.</s>
            <s xml:lang="fo" cert="high" xml:id="zrepx4j3ud">Elnevndin skal harumframt vera landsstýrismanninum til hjálpar í neyðugan mun við ráðum o.s.fr. í spurningum, sum koma undir lógina.</s>
          </p>
          <p>
            <s xml:lang="fo" cert="high" xml:id="nafc3p3ozo">Elnevndin er samansett av formanni, ið skal vera løgfrøðingur, rakstrarleiðaranum fyri SEV, stjóranum fyri Landsverk, einum góðkendum elinnleggjara, sum Føroya elinnleggjarfelag tilnevnir, og einum limi við elfrøðiligari útbúgving.</s>
            <s xml:lang="fo" cert="high" xml:id="wycuokxeh4">Landsstýrið tilnevnir formannin og seinast nevnda lim.</s>
          </p>
          <p>
            <s xml:lang="fo" cert="high" xml:id="vigxuez7la">Útreiðslurnar av virkseminum hjá Elnevndini verða goldnar úr landskassanum.</s>
          </p>
          <p>
            <s xml:lang="fo" cert="high" xml:id="siuqwdyetl">Í løgtingslóg nr. 142 frá 10. juni 1993 um løggilding av elinnleggjarum v. m., er ásett, at fyri at fáa og varðveita løggildingina verður goldið eitt árligt gjald, sum landsstýrið ásetir eftir tilmæli frá Elnevndini.</s>
            <s xml:lang="fo" cert="high" xml:id="rgivyiynv6">Gjaldið, 1.000 kr./ár, er ætlað at fara til fígging av virkseminum hjá Elnevndini.</s>
          </p>
          <p>
            <s xml:lang="fo" cert="high" xml:id="reiksgl57r">SEV hevur, sum nevnt, eftirlit við øllum nýggjum innleggingum.</s>
            <s xml:lang="fo" cert="high" xml:id="fc7xbohm7h">Útreiðslurnar av eftirlitinunum krevur SEV frá brúkarunum um elprísirnar.</s>
          </p>
          <p>
            <s xml:lang="fo" cert="high" xml:id="mdzno42mgc">Elnevndin er fyrisitingarligur myndugleiki og skal sum slíkur myndugleiki fylgja ásetingunum í innlitslógini, fyrisitingarlógini og fyrisitingalóggávuni annars, undir hesum skyldum at skráseta øll mál, sum eru til viðgerðar í nevndini og geva innlit í slík mál.</s>
          </p>
          <p>
            <s xml:lang="fo" cert="high" xml:id="wqkbseyljg">Ein nevnd er illa skikkað sjálv at útinna praktiska eftirlitið við elektriskum útbúnaði, elektriskum innleggingum og elektiskum tilfari og praktisku uppgávurnar viðvíkjandi upplýsingarvirksemi um eltrygd og upplýsingar um vandamikið elektriskt tilfar o.a., umframt uppgávurnar, sum fylgja av innlitslóg, fyrisitingarlóg og fyritingarlóggávuni annars, undir hesi skylduni at skráseta øll mál, sum eru til viðgerðar í nevndini og geva innlit í slík mál.</s>
          </p>
          <p>
            <s xml:lang="fo" cert="high" xml:id="iseqqepx3k">Tað er tí tørvur á, at Elnevndin verður styrkt við eini dagligari umsiting.</s>
          </p>
        </div>
        <div type="section" n="1.3.">
          <head rend="bold"><label>1.3.</label> Endamálið við uppskotinum</head>
          <p>
            <s xml:lang="fo" cert="high" xml:id="voquqen62w">Yvirskipað er endamálið at elektriskur útbúnaður, elektriskar innleggingar og elektriskt tilfar skal vera trygt, og ikki vera til vanda fyri brúkaran.</s>
          </p>
          <p>
            <s xml:lang="fo" cert="high" xml:id="gps5oi4uft">Høga støðið í føroysku lóggávuni viðvíkjandi eltrygd er grundað á, at ítøkiligu og nágreiniligu teknisku reglurnar um gerð og rakstur av elektriskum útbúnaði og elektriskum innleggingum og um gerð og nýtslu av eltilfari, hava støði í evropiskum og altjóða viðurkendum standardum.</s>
          </p>
          <p>
            <s xml:lang="fo" cert="high" xml:id="jzzkaizvnt">Endamálið við uppskotinum er, at reglurnar bæði í sjálvari lógini og í nýggju kunngerðunum, verða einfaldari og nútíðargjørdar, fyri at tryggja eina lóggávu við rúmd fyri tøkniligu menningini, samstundis sum tað verður tryggjað, at elektriskur útbúnaður, elektriskar innleggingar og elektriskt tilfar hava eitt trygdarstøði, sum ikki er til vanda fyri persónar, húsdjór ella ogn.</s>
          </p>
          <p>
            <s xml:lang="fo" cert="high" xml:id="ckd7mxt66n">Lógaruppskotið kemur í staðin fyri verandi sterkstreymslóg og inniheldur nútímansgerð av teknisku reglunum, sum í dag eru í sterkstreymsreglugerðini, fyri í størri mun at nýta evropiskar og altjóða standardir.</s>
          </p>
          <p>
            <s xml:lang="fo" cert="high" xml:id="r74fsouz2x">Ætlanin er við lógaruppskotinum at geva innleggingarfyritøkum størri frælsi við annaðhvørt at gera arbeiðið við t.d. eini elektriskari innlegging eftir einum galdandi evropiskum ella altjóða standardi, ella at gera tað á ein hátt, sum lýkur lógarinnar krav til trygd.</s>
          </p>
          <p>
            <s xml:lang="fo" cert="high" xml:id="l3cu3duqia">Endamálið er eisini at dagføra lóggávuna fyri at gera bygnaðin av regluverkinum viðvíkjandi fyrisitingini av lóggávuni einfaldari við at taka fyritinginarlugu reglurnar, sum í dag eru í kunngerðum, upp í lógina.</s>
          </p>
          <p>
            <s xml:lang="fo" cert="high" xml:id="kzagxozecl">Harumframt er endamálið við uppskotinum at fáa umsitingina av lógini í eina meira skipaða og trygga legu, soleiðis at dagliga umstingin hjá Elnevndini kann verða løgd til ein verandi almennan stovn ella netfelagið.</s>
          </p>
          <p>
            <s xml:lang="fo" cert="high" xml:id="beb3ibbxfl">Møguleiki skal eisini vera at útveita eftirlitsuppgávur til netfelag, almennan stovn ella privata fyritøku.</s>
          </p>
          <p>
            <s xml:lang="fo" cert="high" xml:id="ww3lw4espq">Útreiðslurnar av umsitingini og eftirlitinunum við lógini, sum SEV krevur frá brúkarunum um elprísirnar skulu gerast meira gjøgnumskygdar soleiðis, at útreiðslurnar skulu framganga av fíggjarløgtingslógini.</s>
          </p>
        </div>
        <div type="section" n="1.4.">
          <head rend="bold"><label>1.4.</label> Samandráttur av nýskipanini við uppskotinum</head>
        </div>
        <div type="section" n="1.4.1.">
          <head rend="bold"><label>1.4.1.</label> Alment</head>
          <p>
            <s xml:lang="fo" cert="high" xml:id="wqdoytqnsv">Lógaruppskotið inniheldur reglur um gerð og rakstur av elektriskum útbúnaði, elektriskum innleggingum og elektriskum tilfari og eftirlit við hesum.</s>
          </p>
          <p>
            <s xml:lang="fo" cert="high" xml:id="wmouiuyxik">Heitið á lógini er í dag løgtingslóg um sterkstreymsútbúnað (sterkstreymslógin).</s>
            <s xml:lang="fo" cert="high" xml:id="bccnrv2j3b">Skotið verður upp, at heitið verður broytt til løgtingslóg um elelektriskan útbúnað, elektriskar innleggingar og elektriskt tilfar (Eltrygdarlógin).</s>
          </p>
          <p>
            <s xml:lang="fo" cert="high" xml:id="cnu2gsc2fv">Hugtøkini elektriskur útbúnaður, elektriskar innleggingar og elektriskt tilfar eru meira tíðarhóskandi, eins og endamálið um trygd verður undirstrikað.</s>
          </p>
          <p>
            <s xml:lang="fo" cert="high" xml:id="rd6mixwvfu">Eftir uppskotinum verða yvirskipaðu almennu reglurnar um eltrygd ásettar í lógini og útgreinaðar í kunngerðunum.</s>
          </p>
          <p>
            <s xml:lang="fo" cert="high" xml:id="pjb6zc62kn">Heimilað verður ladsstýrismanninum at áseta nýggjar reglur um tekniska trygd í eini røð av kunngerðum um trygdarkrøv fyri elektriskan útbúnað, elektriskar innleggingar og elektriskt tilfar, sum skulu avloysa galdandi sterkstreymsreglugerð.</s>
            <s xml:lang="fo" cert="high" xml:id="qmj4mbbdwr">Teknisku reglurnar skulu í størri mun byggja á evropiskar og altjóða standardar, t.e. standardar, sum tann evropiski standardiseringsstovnurin CENELEC (European Committee for Electrotechnical Standardization) hevur gjørt ella til altjóða standardar, sum altjóða standardiseringsstovnurin IEC (International Electrotechnical Commission) hevur gjørt.</s>
          </p>
          <p>
            <s xml:lang="fo" cert="high" xml:id="kprd5ga64j">Eftir uppskotinum skal Elnevndin mótvegis landsstýrismanninum hava yvirskipaðu ábyrgdina av arbeiðinum við eltrygd undir hesum eftirlit við elektriskum útbúnaði, elektriskum innleggingum og elektriskum tilfari.</s>
            <s xml:lang="fo" cert="high" xml:id="etkgmfwaay">Elnevndin verður samansett á sama hátt sum í dag.</s>
            <s xml:lang="fo" cert="high" xml:id="gm7td74jzt">Tað verður skipað ein avgreiðsluskrivstova hjá Elnevndini, sum kann verða løgd til netafelagið ella ein almennan stovn.</s>
          </p>
          <p>
            <s xml:lang="fo" cert="high" xml:id="ssacucbvda">Fyrisitingarligu heimildirnar at taka avgerðir eftir lógini og eftir kunngerðunum sbrt. lógini, verða eins og eftir galdandi lóg lagdar til Elnevndina, undir hesum eftirlit við elektriskum útbúnaði, elsktriskum innleggingum og elektriskum tilfari.</s>
          </p>
          <p>
            <s xml:lang="fo" cert="high" xml:id="ppixej6t7j">Elnevndin kann við gókenning landsstýrismansins leggja eftirlitsuppgávur til almennan myndugleika, netfelagið ella til privata fyritøku.</s>
          </p>
          <p>
            <s xml:lang="fo" cert="high" xml:id="oweuzylr3e">I tann mun, tær ikki verða rindaðar av gjøldum o.a., verða útreiðslurnar til umsitingina av lógini rindaðar við avgjøldum.</s>
            <s xml:lang="fo" cert="high" xml:id="kowritvdoe">Avgjøldini verða um elrokningina til elbrúkarar uppkravd av netfelagnum, sum hevur ábyrgd av veitingartrygdini sambært løgtingslóg um framleiðslu, flutning og veiting av ravmagni.</s>
            <s xml:lang="fo" cert="high" xml:id="hz3usctyjl">Avgjaldsupphæddin verður ásett á fíggjarløgtingslógini.</s>
          </p>
          <p>
            <s xml:lang="fo" cert="high" xml:id="sujjyg5pxk">Ásett verður, at kostnaðurin av umsitingini av lógini verður rindaður við avgjøldum.</s>
          </p>
        </div>
        <div type="section" n="1.4.2.">
          <head rend="bold"><label>1.4.2.</label> Nýggjar reglur um eltrygd</head>
          <p>
            <s xml:lang="fo" cert="high" xml:id="ztveep6fcw">Lógaruppskotið inniheldur eins og galdandi sterkstreymslóg heimild til landsstýrismannin at áseta reglur um eltrygd í sambandi við gerð og rakstur av elektriskum útbúnaði, elektriskum innleggingum og elektriskum tilfari.</s>
          </p>
          <p>
            <s xml:lang="fo" cert="high" xml:id="e7pomtbeio">Í dag verða í sterkstreymsreglugerðini ásett nágreinilig trygdarteknisk krøv fyri elektriskan útbúnað, elektriskar innleggingar og elektriskt tilfar.</s>
            <s xml:lang="fo" cert="high" xml:id="ktnzkzj436">Nýggju kunngerðirnar sbrt. lógini fara at leggja eitt alment støði fyri trygd og fara harumframt at vísa til evropiskar og altjóða standardar.</s>
            <s xml:lang="fo" cert="high" xml:id="v7z75ljmoj">Á økjum, har tað ikki eru evropiskir ella altjóða standardar, t.d. elektriskar innleggingar í bústøðum ella á økjum, har tað er avgerandi fyri teknisku trygdina, verða gjørd ískoyti til standardarnar við nágreiniligum ásetingum.</s>
          </p>
          <p>
            <s xml:lang="fo" cert="high" xml:id="iymzamn7px">Munurin millum reglurnar í dag og uppskotið er, at tað ikki verða ásett nágreinilig krøv á økjum, har standardar eru, ið tryggja neyðuga trygdarstøðið.</s>
          </p>
          <p>
            <s xml:lang="fo" cert="high" xml:id="bpsqqumbxy">Við at vísa til standardarnar í kunngerðunum, í staðin fyri - sum í dag – umvegis stekstreymsreglugerðina at flyta standardarnar beinleiðis inn í føroyskan rætt, slepst undan at broyta kunngerðirnar, um standardarnir verða broyttir.</s>
            <s xml:lang="fo" cert="high" xml:id="leomb2luz4">Tað hevur við sær, at føroysku reglurnar í størri mun kunnu fylgja við tøkniligu menningini.</s>
            <s xml:lang="fo" cert="high" xml:id="fxjdrl3vgh">Fyritøkurnar verða ikki bundnar at fylgja standardunum.</s>
            <s xml:lang="fo" cert="high" xml:id="to62oceu7x">Tær kunnu velja annaðhvørt at fylgja standardunum ella á annan hátt halda almennu trygdarkrøvini.</s>
          </p>
          <p>
            <s xml:lang="fo" cert="high" xml:id="pwmp42oq6d">Prinsippielli munurin millum verandi skipan viðvíkjandi tekniskari trygd og skipanina eftir uppskotinum er, at stórur partur av reglunum flytir seg frá at vera lógarbundin krøv til at vera vegleiðandi standardar.</s>
            <s xml:lang="fo" cert="high" xml:id="hinaj67z7p">Roknast kann helst við, at elinnleggjarar í stóran mun fara at nýta standardarnar, í staðin fyri at velja eina alternativa loysn, sum setur størri og dýrkandi krøv til skjalprógvan, sbr. niðanfyri.</s>
          </p>
          <p>
            <s xml:lang="fo" cert="high" xml:id="is7acunxpv">Formliga verður hátturin at regulera broyttur, men talan er ikki um realitetsbroytingar viðvíkjandi krøvunum til eltrygd, og sosatt verður ikki slakað við trygdarkrøvunum.</s>
          </p>
          <p>
            <s xml:lang="fo" cert="high" xml:id="lmr5wrfqtf">Víðkaðu møguleikarnir at velja tekniska loysn viðvíkjandi gerð av elektriskum útbúnaði, elektriskari innlegging og elektriskum tilfari, ger tað neyðugt at seta ávís krøv um skjalprógvan.</s>
            <s xml:lang="fo" cert="high" xml:id="pofnj4s2zj">Slík skjalprógvan er neyðug t.d. fyri møguleikarnar hjá Elnevndini at hava eftirlit við og tryggja, at reglurnar verða hildnar.</s>
            <s xml:lang="fo" cert="high" xml:id="ocdtjnfa3i">Á innleggingarøkinum kann tað t.d. eisini hava týdning fyri, at innleggjarafyritøkur kunnu víðka ella umvæla innleggingar seinni.</s>
          </p>
          <p>
            <s xml:lang="fo" cert="high" xml:id="a7fkfag7zc">Elinnleggingarfyritøkurnar skulu í sambandi við innleggingarbeiði fráboða Elnevndini ella heimilaðum eftir § 23, hvussu kravið um tekniska trygd er lokið.</s>
          </p>
          <p>
            <s xml:lang="fo" cert="high" xml:id="bt5c7pl4fd">Um ein innlegging er gjørd sbrt. galdandi standardi, verður kravið til skjalprógvan í mun til valið av tekniskari loysn uppfylt við at upplýsa fyri Elnevndini, hvør standardur verður nýttur til arbeiðið.</s>
            <s xml:lang="fo" cert="high" xml:id="h7bgllrj72">Er ein standardur ikki ella bert partvíst nýttur, verður kravið til skjalprógvan strangari.</s>
          </p>
          <p>
            <s xml:lang="fo" cert="high" xml:id="d335iup7vs">Ætlanin er við heimild í § 7, stk. 3 í uppskotinum í kunngerðunum at áseta eina fráboðanarskipan viðvíkjandi skjalprógvan til Elnevndina ella ein almennan stovn, netfelagið ella privata fyritøku, sum verður heimilað eftir § 23 í uppskotinum.</s>
          </p>
          <p>
            <s xml:lang="fo" cert="high" xml:id="olzkikpxha">Eftir uppskotinum til nýggja løggildingarlóg, sum ætlanin er at legga fyri Løgtingið komandi heyst, er ætlanin at seta krav um, at elinnleggingarfyritøkur skulu hava góðskuleiðsluskipanir, og at tær har skulu skráseta upplýsingar um endaroyndarkoyringar á elinnleggingum.</s>
            <s xml:lang="fo" cert="high" xml:id="ky4z6pqwtg">Sostatt fara tað við nýggju lóggávuni um løggilding av elinnleggjarum at verða gjørdar skjalprógvanir, sum eru knýttar at einstøku innleggingini.</s>
            <s xml:lang="fo" cert="high" xml:id="ods2a32ukj">Mett verður tí, at tær kravdu upplýsingarnar partvíst fara at verða fevndar av skylduni hjá elinnleggingarfyritøkum at goyma upplýsingar í góðskuleiðsluskipanini.</s>
          </p>
          <p>
            <s xml:lang="fo" cert="high" xml:id="innobbk3tb">Endamálið við at byggja teknisku reglurnar á evropiskar og altjóða standardar er at skapa størri fleksibilitet fyri fyritøkurnar.</s>
            <s xml:lang="fo" cert="high" xml:id="z2tniedjmq">Harafturat kann hetta viðvirka til, at føroyskar fyritøkur fáa betri atgongd til at arbeiða í øðrum londum, har regluverkið eisini byggir á slíkar standardar, samstundis sum at hetta stuðlar undir kappingina á eløkinum í Føroyum.</s>
          </p>
          <p>
            <s xml:lang="fo" cert="high" xml:id="c6m4xfefnv">Sum heild verður marknaðurin latin upp, og møguleikarnir fyri kapping økist bæði fyri útlendskar fyritøkur í Føroyum og føroyskar fyritøkur í útlandinum.</s>
          </p>
        </div>
        <div type="section" n="1.4.2.1.">
          <head rend="italic"><label>1.4.2.1.</label> Umsitingarligar reglur</head>
          <p>
            <s xml:lang="fo" cert="high" xml:id="tmsottqdec">Umsitingarligu reglurnar, sum í dag eru í fyrisitingarkunngerðini og kunngerð nr. 171 frá 21. september 1993 um trygdar- og eftirlitsreglur viðvíkjandi eltilfari, verða eftir uppskotinum í stóran mun tiknar upp í lógina, sum ger lóggávuna greiðari og einfaldari.</s>
          </p>
        </div>
        <div type="section" n="1.4.3.">
          <head rend="bold"><label>1.4.3.</label> Eftirlit</head>
          <p>
            <s xml:lang="fo" cert="high" xml:id="if74sri6vb">Elnevnin hevur eftir uppskotinum eftirlit við, at reglurnar í lógini og reglur settar sbrt. lógini verða hildnar.</s>
          </p>
          <p>
            <s xml:lang="fo" cert="high" xml:id="suafggbpzq">Elnevndin kann krevja at fáa allar upplýsingar, ið eru neyðugar fyri at fremja eftirlitið, og nevndin hevur til eina og hvørja tíð við viðkomandi samleikaprógvi og uttan rættarúrskurð atgongd til almennar og privatar ognir og støð fyri at útvega upplýsingar, ið skulu brúkast til eftirlit við hesi løgtingslóg.</s>
          </p>
          <p>
            <s xml:lang="fo" cert="high" xml:id="o4tyvh6nkg">Eftir galdandi lóg, kann landsstyrismaðurin eftir tilmæli frá elnevndini heilt ella lutvíst avhenda eftirlitið við innleggingum til eigaran ella nýtaran av teimum útbúnaðum, haðani avvarðandi innleggingar fáa streym.</s>
            <s xml:lang="fo" cert="high" xml:id="pkbkbea32u">SEV hevur sbrt. hesi heimild eftirlit við nýggjum elektriskum innleggingum.</s>
          </p>
          <p>
            <s xml:lang="fo" cert="high" xml:id="wbpdnnbbva">Eftir uppskotinum kann Elnevndin, við góðkenning frá landstýrismanninum heimila øðrum myndugleikum, netfelagi ella privatum fyritøkum, at fremja eftirlitsuppgávur fyri Elnevndina.</s>
          </p>
          <p>
            <s xml:lang="fo" cert="high" xml:id="cq5bbitl7a">Elnevndin kann í sambandi við eina heimilan eftir stk. 1 seta krav um, at myndugleikin, netfelagið ella privata fyritøkan er akkreditterað av Den Danske Akkrediteringsfond, DANAK.</s>
            <s xml:lang="fo" cert="high" xml:id="il5gp25eez">Viðkomandi myndugleiki, netfelag ella fyritøka skal gjalda fyri kostnaðir í sambandi við akkredittering.</s>
          </p>
        </div>
        <div type="section" n="1.4.4.">
          <head rend="bold"><label>1.4.4.</label> Elnevndin</head>
          <p>
            <s xml:lang="fo" cert="high" xml:id="ap5mooi5ju">Skotið verður upp, at Elnevndin verður samansett á sama hátt sum í dag, sbr. pkt. 1.2.5. omanfyri.</s>
          </p>
          <p>
            <s xml:lang="fo" cert="high" xml:id="vthgntyr3u">Við hesum kann fyrisitingin hava neyðugt innlit í økið eltryd og menningina á økinum við tað, at serlig sakkøn eru við í umstingini av lógini og í gerð av reglum í lóg og kunngerðum.</s>
            <s xml:lang="fo" cert="high" xml:id="prjxr24s5w">Samstundis verður givið áhugapørtum og netfelagnum ávirkan.</s>
          </p>
          <p>
            <s xml:lang="fo" cert="high" xml:id="nwmsmzr6gw">Eftir uppskotinum skal Elnevndin mótvegis landsstýrimanninum hava ábyrgdina av arbeiðinum við eltrygd.</s>
          </p>
          <p>
            <s xml:lang="fo" cert="high" xml:id="yx7w3kgnfz">Elnevndin skal innanfyri teir karmar, sum verða ásettir av landsstýrismanninum og á árligu fíggjarløgtinglógunum, standa fyri yvirskipaðu umsitingini og stýringini av eftirlitsarbeiðinum og í tí sambandinum standa fyri upplýsing um eltrygd.</s>
          </p>
          <p>
            <s xml:lang="fo" cert="high" xml:id="ykfd3vxtwd">Ein týðandi uppgáva hjá nevndini verður sostatt innanfyri givnar karmar at raðfesta millum ymsu eftirlitsuppgávurnar.</s>
          </p>
          <p>
            <s xml:lang="fo" cert="high" xml:id="gyevmhksf7">Nevndin skal ráðgeva landsstýrismanninum, undir hesum um lóggávu, gera uppskot til kunngerðir á økinum, geva fráviksloyvi frá trygdarteknisku reglunum í standardunum, ella í ítøkiligum førum seta strangari krøv enn ásett.</s>
          </p>
          <p>
            <!-- TODO: add correction annotation <s xml:lang="fo" cert="medium">Verður avgerðarmyndugleiki verður lagdur til almennan myndugleika, netfelagið ella privat felag, sbr. § 23 í í uppskotinum, skal Elnevndin eftir uppskotinum vera kærumyndugleiki fyri avgerðum, sum myndugleikin, netfelagið ella privat felag hava tikið,</s> -->
            <s xml:lang="fo" cert="high" xml:id="qfzhamdp3v">Verður avgerðarmyndugleiki verður lagdur til almennan myndugleika, netfelagið ella privat felag, sbr. § 23 í í uppskotinum, skal Elnevndin eftir uppskotinum vera kærumyndugleiki fyri avgerðum, sum myndugleikin, netfelagið ella privat felag hava tikið.</s>
          </p>
          <p>
            <s xml:lang="fo" cert="high" xml:id="ztqk4xjmza">Nevndin skal, sum higartil, luttaka í norðurlendska samstarvinum um eltrygd í NSS (Nordisk komité for samordning af elektriske sikkerhedsspørgsmål).</s>
          </p>
          <p>
            <s xml:lang="fo" cert="high" xml:id="swme4rw5up">Skotið er upp, at Elnevndin kann skipa eina avgreiðsluskrivstovu undir Elnevndini eftir nærri avgerð nevndarinnar og góðkenning landsstýrimansins.</s>
            <s xml:lang="fo" cert="high" xml:id="ks3pdggv7m">Avgreiðsluskrivstovan kann verða løgd til netfelagið ella almenna stovn.</s>
          </p>
        </div>
        <div type="section" n="1.2.5.">
          <head rend="bold"><label>1.2.5.</label> Fígging</head>
          <p>
            <s xml:lang="fo" cert="high" xml:id="awogxw2rwx">Skotið verður upp í § 36, at í tann mun, tær ikki verða rindaðar av gjøldum o.a., verða útreiðslurnar til umsitingina av lógini rindaðar við avgjøldum.</s>
            <s xml:lang="fo" cert="high" xml:id="cael4fc5eb">Avgjøldini verða um elrokningina til elbrúkarar uppkravd av netfelagnum, sum hevur ábyrgd av veitingartrygdini sambært løgtingslóg um framleiðslu, flutning og veiting av ravmagni.</s>
            <s xml:lang="fo" cert="high" xml:id="azz3dpcqtx">Avgjaldsupphæddin verður ásett á fíggjarløgtingslógini.</s>
          </p>
          <p>
            <s xml:lang="fo" cert="high" xml:id="eourpkzaj6">Við hesum verður kostnaðurin av umsitingini av lógini meira gjøgnumskygdur.</s>
          </p>
        </div>
        <div type="section" n="1.4.6.">
          <head rend="bold"><label>1.4.6.</label> Ígildiskoma og skiftisreglur</head>
          <p>
            <s xml:lang="fo" cert="high" xml:id="o5g2pf7zv6">Skotið verður upp, at lógin kemur í gildi 1. januar 2021.</s>
            <s xml:lang="fo" cert="high" xml:id="molpud44l6">Eftir uppskotinum verða reglur, sum eru settar í gildi sbrt. sterkstreymslógini á verandi í gildi, til hesar verða settar úr gildi ella verða avloystar av reglum nýggjum kunngerðum sbrt. nýggju eltrygdarlógini.</s>
          </p>
          <p>
            <s xml:lang="fo" cert="high" xml:id="b4ul76er63">Tað skulu gerast fleiri nýggjar kunngerðir.</s>
            <s xml:lang="fo" cert="high" xml:id="m6r7i5wdkj">Eftir uppskotinum kann landsstýrismaðurin áseta skiftisreglur.</s>
            <s xml:lang="fo" cert="high" xml:id="tvazxvdrrj">Mett verður, at tørvur er á skiftisreglum í sambandi við skifti til nýggju lóggávuna, soleiðis at vinnan fær møguleika at tillaga seg til nýggju reglurnar og møguleikar á eløkinum.</s>
            <s xml:lang="fo" cert="high" xml:id="xzwxzalsld">Ætlanin er, at fyri gerð og rakstur av elektriskum útbúnaði og elektriskum innleggingum, skal galdandi sterkstreymsreglugerð heilt ella parvíst kunna vera nýtt í eini skiftistíð.</s>
          </p>
        </div>
        <div type="section" n="1.7.">
          <head rend="bold"><label>1.7.</label> Ummæli og ummælisskjal</head>
          <p>
            <s xml:lang="fo" cert="high" xml:id="y7pyntckrs">Uppskotið hevur verið til ummælis hjá: SEV, Føroya Handverksmeistarafelag, Fíggjarmálaráðnum, Fiskmálaráðnum, Føroya Landfúta, Sjóvinnustýrinum, Búnaðarstovuni, Umhvørvisstovuni, Arbeiðs- og bruaneftirlitinum, Landsverk, Vinnuhúsinum, Áhugafelagnum hjá elinnleggjarum (stílað: Vinnuhúsinum) og Sorinskrivaranum.</s>
          </p>
          <p>
            <s xml:lang="fo" cert="high" xml:id="foj4mrrl6m">Tað komu hoyringarsvar frá: SEV, Føroya Handverksmeistarafelag, Fiskimálaráðnum, Umhvørvisstovuni, Føroya Landfúta og Arbeiðs- og brunaeftirlitinum.</s>
          </p>
          <p>
            <s xml:lang="fo" cert="high" xml:id="pucrg7e7qq">Fiskimálaráðið, Umhvørvisstovan og Føroya Landfúti høvdu ikki viðmerkingar til upppskotið.</s>
          </p>
          <p>
            <s xml:lang="fo" cert="high" xml:id="ow3pdqt3w6">Viðvíkjandi viðmerkinginum frá SEV, Føroya Handverksmeistarafelag, og Arbeiðseftirlitinum og Umhvørvis- og vinnumálaráðsins viðmerkingar verður víst til hoyringarnotat, sum er lagt við uppskotinum, fylgiskjal 7.</s>
          </p>
        </div>
      </div>
      <div type="chapter" n="2">
        <head rend="bold"><label>Kapittul 2.</label> Avleiðingarnar av uppskotinum</head>
        <div type="section" n="2.1.">
          <head rend="bold"><label>2.1.</label> Fíggjarligar avleiðingar fyri land og kommunur</head>
          <p>
            <s xml:lang="fo" cert="high" xml:id="hfba6klllg">Útreiðslurnar av virkseminum hjá Elnevndini verða goldnar úr landskassanum.</s>
          </p>
          <p>
            <s xml:lang="fo" cert="high" xml:id="nxtsf2nnv5">Í løgtingslóg nr. 142 frá 10. juni 1993 um løggilding av elinnleggjarum v. m., er ásett, at fyri at fáa og varðveita løggildingina verður goldið eitt árligt gjald, sum landsstýrið ásetir eftir tilmæli frá Elnevndini.</s>
            <s xml:lang="fo" cert="high" xml:id="lp26sauzn4">Gjaldið, 1.000 kr./ár, er ætlað at fara til fígging av virkseminum hjá Elnevndini.</s>
          </p>
          <p>
            <s xml:lang="fo" cert="high" xml:id="wygelvfs45">Játtanin til Elnevndina er í dag 350.000 kr.</s>
          </p>
          <p>
            <s xml:lang="fo" cert="high" xml:id="djyl63udyy">SEV hevur, sum nevnt, eftirlit við øllum nýggjum innleggingum.</s>
            <s xml:lang="fo" cert="high" xml:id="y6eru3onnj">Útreiðslurnar av eftirlitinunum krevur SEV frá brúkarunum um elprísirnar.</s>
          </p>
          <p>
            <s xml:lang="fo" cert="high" xml:id="bbcpxsdysx">SEV hevur upplýst, útreiðslurnar av eftirlitinum við nýggjum innleggingum eru uml. 3 mió, mió. kr.</s>
          </p>
          <p>
            <s xml:lang="fo" cert="high" xml:id="u6rjxa7pwp">Skotið verður upp, at í tann mun, tær ikki verða rindaðar av gjøldum o.a., verða útreiðslurnar til umsitingina av lógini rindaðar við avgjøldum.</s>
            <s xml:lang="fo" cert="high" xml:id="fvdy3g4wph">Avgjøldini verða um elrokningina til elbrúkarar uppkravd av netfelagnum, sum hevur ábyrgd av, at veitingartrygdini sambært løgtingslóg um framleiðslu, flutning og veiting av ravmagni.</s>
            <s xml:lang="fo" cert="high" xml:id="zguu2dreko">Avgjaldsupphæddin verður ásett á fíggjarløgtingslógini.</s>
          </p>
          <p>
            <s xml:lang="fo" cert="high" xml:id="rui7hu4mte">Endalig meting av inntøkum og útreiðslum í sambandí við umsitingina av nýggju eltrygdarlógin er ikki tøk.</s>
          </p>
          <p>
            <s xml:lang="fo" cert="high" xml:id="fwjp3oiybd">Uppskotið kemur í gildi 1. januar 2021, og eftir uppskotinum skal avgjaldið ásetast á komandi fíggjarlógløgtingslóg fyri 2021 og fylgjandi ár.</s>
          </p>
          <p>
            <s xml:lang="fo" cert="high" xml:id="cnnc7xgxsd">Uppskotið um at seta avgjaldið á fíggjarløgtingslógina hevur ikki við sær fleiri útreiðslur fyri landskassan, men kostnaðurin av umsitingini av lógini verður meira gjøgnumskygdur.</s>
          </p>
        </div>
        <div type="section" n="2.2.">
          <head rend="bold"><label>2.2.</label> Umsitingarligar avleiðingar fyri land og kommunur</head>
          <p>
            <s xml:lang="fo" cert="high" xml:id="oo6ihqlbzc">Fleiri eftirlitsuppgávur kunnu verða lagdar til annan almennan myndugleika, netfelagið ella privata fyritøku.</s>
          </p>
        </div>
        <div type="section" n="2.3.">
          <head rend="bold"><label>2.3.</label> Avleiðingar fyri vinnuna</head>
          <p>
            <s xml:lang="fo" cert="high" xml:id="gannxzv5ji">Við ígildissetan av nýggjum kunngerðum um trygdarteknisk krøv fyri elektriskan útbúnað, elektriskar innleggingar og elektriskt tilfar, sum skulu koma í staðin fyri galdandi sterkstreymsreglugerð, verða reglurnar einfaldari soleiðis, at tær í størri mun fara at byggja á evropiskar standardar.</s>
            <s xml:lang="fo" cert="high" xml:id="cz7ytzx5vh">Tað kann hava við sær størri effektivitet á føroyska marknaðinum, og nýggjar reglur, sum byggja á evropiskar standardar, og sum líkjast teimum í grannalondunum geva føroyskum fyritøkum størri møguleika at kappast á útlendska marknaðinum, samstundis sum føroyski marknaðurin verður meira opin fyri kapping frá útlandinum.</s>
          </p>
        </div>
        <div type="section" n="2.4.">
          <head rend="bold"><label>2.4.</label> Avleiðingar fyri umhvørvið</head>
          <p>
            <s xml:lang="fo" cert="high" xml:id="mvbr4a2pxm">Uppskotið hevur ikki avleiðingar fyri umhvørvið.</s>
          </p>
        </div>
        <div type="section" n="2.5.">
          <head rend="bold"><label>2.5.</label> Avleiðingar fyri serstøk øki í landinum</head>
          <p>
            <s xml:lang="fo" cert="high" xml:id="ucasrtszos">Uppskotið hevur ikki avleiðingar fyri serstøk øki í landinum.</s>
          </p>
        </div>
        <div type="section" n="2.6.">
          <head rend="bold"><label>2.6.</label> Avleiðingar fyri ávísar samfelagsbólkar ella felagsskapir</head>
          <p>
            <s xml:lang="fo" cert="high" xml:id="ynkblg6u5k">Uppskotið hevur ikki avleiðingar fyri ávísar samfelagsbólkar ella felagsskapir.</s>
          </p>
        </div>
        <div type="section" n="2.7.">
          <head rend="bold"><label>2.7.</label> Millumtjóðasáttmálar á økinum</head>
          <p>
            <s xml:lang="fo" cert="high" xml:id="mqv5ikyrxs">Uppskotið hevur ikki avleiðingar fyri millumtjóðasáttmálar á økinum.</s>
          </p>
        </div>
        <div type="section" n="2.8.">
          <head rend="bold"><label>2.8.</label> Tvørgangandi millumtjóðasáttmálar</head>
          <p>
            <s xml:lang="fo" cert="high" xml:id="nnrxhsmg6e">Uppskotið hevur ikki avleiðingar fyri tvørgangandi millumtjóðasáttmálar.</s>
          </p>
        </div>
        <div type="section" n="2.9.">
          <head rend="bold"><label>2.9.</label> Markaforðingar</head>
          <p>
            <s xml:lang="fo" cert="high" xml:id="n7cpple542">Uppskotið hevur ikki við sær markaforðingar.</s>
          </p>
        </div>
        <div type="section" n="2.10.">
          <head rend="bold"><label>2.10.</label> Revsing, fyrisitingarligar sektir, pantiheimildir ella onnur størri inntriv</head>
          <p>
            <s xml:lang="fo" cert="high" xml:id="ycwnhccdxf">Í § 38 í uppskotinum eru ásetingar um sekt sum revising fyri tilætlað brot á nærri tilskilaðar reglur í lógini og á reglur settar sbrt. lógini.</s>
          </p>
        </div>
        <div type="section" n="2.11.">
          <head rend="bold"><label>2.11.</label> Skattir og avgjøld</head>
          <p>
            <s xml:lang="fo" cert="high" xml:id="ffnbo2tahh">Í § 36 í uppskotinum er ásett, at í tann mun, tær ikki verða rindaðar av gjøldum o.a., verða útreiðslurnar til umsitingina av lógini rindaðar við avgjøldum.</s>
            <s xml:lang="fo" cert="high" xml:id="z2nutzcdis">Avgjøldini verða um elrokningina til elbrúkarar uppkravd av netfelagnum, sum hevur ábyrgd av, at veitingartrygdini sambært løgtingslóg um framleiðslu, flutning og veiting av ravmagni.</s>
            <s xml:lang="fo" cert="high" xml:id="jbtzunypuo">Avgjaldsupphæddin verður ásett á fíggjarløgtingslógini.</s>
          </p>
        </div>
        <div type="section" n="2.12.">
          <head rend="bold"><label>2.12.</label> Gjøld</head>
          <p>
            <s xml:lang="fo" cert="high" xml:id="efc5jn7ks7">Eftir § 15, § 16, § 17, stk. 3 og § 20, stk. 4, kann Elnevndin sjálv seta tiltøk í verk, um boð ella forboð ikki verða fylgd og krevja, at tann, ið er fevndur av boðnum ella forboðnum, rindar fyri útreiðslurnar av tiltakinum.</s>
          </p>
          <p>
            <s xml:lang="fo" cert="high" xml:id="uv2x2ta6es">Eftir § 18 í uppskotinum kann Elnevndin, uttan at rinda fyri tað, taka elektriskt tilfar út til nýtslu í eftirlitinum eftir § 13, stk. 1. 2.</s>
            <s xml:lang="fo" cert="high" xml:id="rhro32vx6j">Elnevndin kann lata gera tekniska kanning av elektriskum tilfari, sum er tikið út, og krevja, at kostnaðir av uttanhýsis kanningum verða endurrindaðir av tí, sum í sambandi við kanningina fær fráboða álegging ella forboð eftir §§ 19 og 20, stk. 1-2.</s>
          </p>
          <p>
            <s xml:lang="fo" cert="high" xml:id="h7ys5goiqu">Eftir § 20, stk. 1 kann Elnevndin seta forboð fyri sølu, útflýggjan, innlegging ella brúki av elektriskum tilfari, ið ikki heldur reglur, ásettar sbrt. § 5, stk. 1, nr. 3 ella trygdarkravið í § 4.</s>
            <s xml:lang="fo" cert="high" xml:id="q3c33ef2i7">Eftir stk. 2 kann Elnevndin geva boð um, at elektriskt tilfar, sum er fevnt av forboði eftir stk. 1, verður tikið aftur frá marknaðinum verður afturkallað frá brúkarum ella verður fyribeint.</s>
            <s xml:lang="fo" cert="high" xml:id="wvnjf2utn7">Eftir stk. 3 kann Elnevndin geva boð um, at elektriskt tilfar, sum er fevnt av forboði eftir stk. 1, verður koplað frá.</s>
          </p>
          <p>
            <s xml:lang="fo" cert="high" xml:id="m7vgraxch4">Verða boð eftir stk. 3 ikki hildin, kann Elnevndin eftir stk. 4 geva eini løggildari innleggjarafyritøku boð um at frákopla elektriska tilfarið, um tað er fast innlagt.</s>
            <s xml:lang="fo" cert="high" xml:id="qwhbzxm5z3">Elnevndin kann krevja kostnaðin av frákopling endurrindaðan av tí, sum hevur fingið fráboðan um boð eftir stk. 3.</s>
          </p>
        </div>
        <div type="section" n="2.13.">
          <head rend="bold"><label>2.13.</label> Áleggur lógaruppskotið likamligum ella løgfrøðiligum persónum skyldur?</head>
          <p>
            <s xml:lang="fo" cert="high" xml:id="l5u45li6js">Uppskotið áleggur eigarum og brúkarum av elektriskum útbúnaði og elektriskum innleggingum, elinnleggjarum, framleiðarum, innflytarum og handlandi við elektriskum tilfari upplýsingarskyldur mótvegis Elnevndini í sambandi við eftirlit við lóggávuni.</s>
          </p>
          <p>
            <s xml:lang="fo" cert="high" xml:id="pi5dtwt33z">Eftir § 12 í uppskotinum skal tann, ið rekur ein elektriskan útbúnað, rinda endurgjald fyri skaða á persón ella góðs, sum útbúnaðurin er atvold til, uttan so at tað verður prógvað, at tað ikki kundi verið sloppið undan skaðanum við tí ansni og nærlagni, sum rakstur av slíkum útbúnaði krevur.</s>
          </p>
        </div>
        <div type="section" n="2.14.">
          <head rend="bold"><label>2.14.</label> Leggur lógaruppskotið heimildir til landsstýrismannin, ein stovn undir landsstýrinum ella til kommunur?</head>
          <p>
            <s xml:lang="fo" cert="high" xml:id="xd5uvhiueq">Eftir § 23 í uppskotinum kann Elnevndin heimila almennum myndugleika, netfelagnum ella privatari fyritøku at: 1) fremja eftirlitsuppgávur eftir § 13, stk. 1, 2) hjálpa Elnevndini at fremja eftirlit eftir § 13, stk. 1, 3) seta forboð eftir §§ 15, 16, 17, stk. 1, 19 og 20, stk. 1-2.</s>
          </p>
        </div>
        <div type="section" n="2.15.">
          <head rend="bold"><label>2.15.</label> Gevur lógaruppskotið almennum myndugleikum atgongd til privata ogn?</head>
          <p>
            <s xml:lang="fo" cert="high" xml:id="jbxm5uckmn">Eftir § 14 í uppskotinum hava Elnevndin, netfelag ella fyritøka, heimilað sbrt. § 23, til eina og hvørja tíð, við viðkomandi samleikaprógvi og uttan rættarúrskurð, atgongd til almennar og privatar ognir og støð til tess at útvega upplýsingar, ið skulu brúkast til at fremja eftirlit við hesi lóg.</s>
            <s xml:lang="fo" cert="high" xml:id="ozn3iijvad">Um neyðugt, veitir løgreglan Elnevndini stuðul til hetta.</s>
          </p>
        </div>
        <div type="section" n="2.16.">
          <head rend="bold"><label>2.16.</label> Hevur lógaruppskotið aðrar avleiðingar?</head>
          <p>
            <s xml:lang="fo" cert="high" xml:id="qwbls3uoqa">Uppskotið hevur ikki aðrar avleiðingar.</s>
          </p>
        </div>
        <div type="section" n="2.17.">
          <head rend="bold"><label>2.17.</label> Talvan: Yvirlit yvir avleiðingarnar av lógaruppskotinum</head>
          <table>
            <row role="label">
              <cell/>
              <cell>Fyri landið ella landsmyndug- leikar</cell>
              <cell>Fyri kommunalar myndugleikar</cell>
              <cell>Fyri pláss ella øki í landinum</cell>
              <cell>Fyri ávísar samfelags- bólkar ella felagsskapir</cell>
              <cell>Fyri vinnuna</cell>
            </row>
            <row>
              <cell>Fíggjarligar ella búskaparligar avleiðingar</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Ja</cell>
            </row>
            <row>
              <cell>Umsitingarligar avleiðingar</cell>
              <cell>Ja</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Ja</cell>
            </row>
            <row>
              <cell>Umhvørvisligar avleiðingar</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Nei</cell>
            </row>
            <row>
              <cell>Avleiðingar í mun til altjóða avtalur og reglur</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Nei</cell>
              <cell>Nei</cell>
            </row>
            <row>
              <cell>Sosialar avleiðingar</cell>
              <cell/>
              <cell/>
              <cell>Nei</cell>
              <cell>Nei</cell>
              <cell/>
            </row>
          </table>
        </div>
      </div>
      <div type="chapter" n="3">
        <head rend="bold"><label>Kapittul 3.</label> Serligar viðmerkingar</head>
        <div type="section" n="3.1.">
          <head rend="bold"><label>3.1.</label> Viðmerkingar til ta einstøku greinina</head>
          <div type="subsection" n="Til § 1">
            <head rend="bold">Til § 1</head>
            <p>
              <s xml:lang="fo" cert="high" xml:id="xc4rj726mz">Eftir uppskotinum til § 1 er lógin galdandi fyri elektriskan útbúnað og elektriskar innleggingar, har spenningurin er so mikið høgur ella streymstyrkin so mikið stór, at vandi kann standast av hesum.</s>
              <s xml:lang="fo" cert="high" xml:id="ool3igdgk7">Lógin umfatar eisini elektriskt tilfar.</s>
            </p>
            <p>
              <s xml:lang="fo" cert="high" xml:id="djlrs5x272">Nýtsluøki lógarinnar verður sett inn í lógina fyri at gera greitt, nær lógin skal nýtast.</s>
              <s xml:lang="fo" cert="high" xml:id="bj7wdvqlll">Lógin skal nýtast fyri allan elektriskan útbúnað og allar elektriskar innleggingar, har spenningurin er so mikið høgur ella streymstyrkin er so mikið stór, at vandi kann standast av hesum.</s>
              <s xml:lang="fo" cert="high" xml:id="ngtsvrzveg">Tað framgongur av allýsingini í § 2, stk. 1-2 í lógaruppskotinum, hvat skilst við elektriskan útbúnað og elektriska innlegging.</s>
            </p>
            <p>
              <s xml:lang="fo" cert="high" xml:id="hqks53dj5o">Vandi í sambandi við elektriskan útbúnað og elektriskar innleggingar kann standast av ólagsstreymi, yvirlasting ella skammlopi.</s>
              <s xml:lang="fo" cert="high" xml:id="nd3yhpuems">Ólagsstreymur kann t.d. standast av fráleiðingi frá feili við eltilfari og kann hava við sær vanda fyri elektriskum stoyti.</s>
              <s xml:lang="fo" cert="high" xml:id="phv3pguugv">Við yvirlasti ella skammlopi verða termisku ávirkanirnar so mikið stórar, at tað kann elva til eldsbruna.</s>
              <s xml:lang="fo" cert="high" xml:id="zrdhrz4z4s">Yvirlasting kann t.d. henda, tá ov nógv eltilfar verður sett til soleiðis, at innleggingin verður yvirlastað.</s>
            </p>
            <p>
              <s xml:lang="fo" cert="high" xml:id="hcrayt47ts">Lógin verður eisini at nýta upp á elektriskt tilfar.</s>
              <s xml:lang="fo" cert="high" xml:id="kw2e3auqjc">Tað framgongur av allýsingini í § 2, stk. 3, hvat verður skilt við elektrisk tilfar.</s>
            </p>
          </div>
          <div type="subsection" n="Til § 2">
            <head rend="bold">Til § 2</head>
            <p>
              <s xml:lang="fo" cert="medium" rend="italic" xml:id="nd2ukechaw">Stk. 1.</s>
              <s xml:lang="fo" cert="high" xml:id="zzlzqszo3x">Í stk. 1 í uppskotinum verður eletriskur útbúnaður allýstur.</s>
            </p>
            <p>
              <s xml:lang="fo" cert="high" xml:id="bsgzvqbh3d">Skotið verður upp í stk. 1, at við elektriskan útbúnað í hesi lóg skal skiljast allur útbúnaður til framleiðslu, flyting, býti og goymslu av elektriskari orku.</s>
              <s xml:lang="fo" cert="high" xml:id="ecv3e6ljm2">Elektriskur útbúnaður er bæði há- og lágspenningsútbúnaður og er ikki avmarkaðar til ávíst spenningsmark.</s>
            </p>
            <p>
              <s xml:lang="fo" cert="high" xml:id="tzoz3pahab">Tað gongur fram av § 1 í galdandi sterkstreymslóg, at við sterkstreymsútbúnað skilst “virki til framleiðslu, flyting og býti av elmegi við so høgum spenningi ella so stórari streymstyrki, at vandi kann standast av, og allar íbundnar elinnleggingar, nýtslulutir og tílíkt.”</s>
            </p>
            <p>
              <s xml:lang="fo" cert="high" xml:id="v5vr6dohkl">Sum nevnt í almennu viðmerkingunum, pkt. 1.2.3.2, eru tær umsitingarligu reglurnar í sterkstreymsreglugerðini í Føroyum við neyðugum tillagingum til føroysk viðurskifti.</s>
            </p>
            <p>
              <s xml:lang="fo" cert="high" xml:id="j4mjedf7wx">Í viðmerkingunum til § 1 í galdandi sterkstreymslóg verður sagt, at tað ber ikki til at áseta eitt ávíst mark millum sterkstreym og veikstreym.</s>
              <s xml:lang="fo" cert="high" xml:id="lo7ecaj4hv">Slevja, temperaturur og eginleikar í umhvørvinum at leiða streym kunnu hava ávirkan á, hvussu vandamikil streymurin er.</s>
            </p>
            <p>
              <s xml:lang="fo" cert="high" xml:id="hyqc5q5cbh">Avgerandi er sostatt, at vandi kann standast av.</s>
            </p>
            <p>
              <s xml:lang="fo" cert="high" xml:id="gtvue4rnzz">Eftir lógaruppskotinum kann elektriskur útbúnaður samsvarandi ikki allýsast innan fyri ella oman fyri ávíst spenningsmark.</s>
            </p>
            <p>
              <s xml:lang="fo" cert="high" xml:id="z65g7lyt4l">Við atliti til at lýsa hugtøkini og dagføra málburðin í lógini verður skotið upp, at hugtakið elektriskur útbúnaður verður allýst fyri seg.</s>
              <s xml:lang="fo" cert="high" xml:id="iyyrz3oh2f">Hugtakið sterkstreymsútbúnaður verður tí ikki nýtt í lógaruppskotinum, tí hugtakið verður lutvíst avloyst av hugtakinum elektriskur útbúnaður, sum verður allýstur, sum allur útbúnaður til framleiðslu, flyting, býti og goymslu av elektriskari orku.</s>
            </p>
            <p>
              <s xml:lang="fo" cert="high" xml:id="z2x7td5qli">Elveitingarnetið í Føroyum er skipað við háspenningsneti, sum er transmissiónsnet og býtisnet, sum leiðir elektrisitet til transformatorstøðir.</s>
            </p>
            <p>
              <s xml:lang="fo" cert="high" xml:id="wye3jkwqf6">Alt slag av útbúnaði, ið framleiður el, verður fevnt av lógaruppskotinum.</s>
              <s xml:lang="fo" cert="high" xml:id="bofn23qllt">Ein útbúnaður kann sostatt eisini vera íbundin sólkyknuskipan, ein generator, eina vindmylla o.a. Bæði stationerur og mobilur útbúnaður er fevndur av lógini.</s>
              <s xml:lang="fo" cert="high" xml:id="fwaqme7dwq">Eitt nú verður mobilur generatorútbúnaður brúktur á festivaløkjum og á størri byggiplássum.</s>
              <s xml:lang="fo" cert="high" xml:id="o7dj4yqstj">Eisini kemur fyri, at fyribils royndarútbúnaður verður brúktur, har háspenningur verður settur til.</s>
            </p>
            <p>
              <s xml:lang="fo" cert="high" xml:id="wqbkkupjaj">Í samsvari við tøkniligu menningina fevnir elektriskur útbúnaður eisini um útbúnað til goymslu av elektriskari orku.</s>
              <s xml:lang="fo" cert="high" xml:id="emtrznd4qx">Bakstøðið fyri hesum er, at í Evropa er rákið yvirhøvur í størri mun at gagnnýta varandi orkukeldur til framleiðslu av elektrisiteti.</s>
              <s xml:lang="fo" cert="high" xml:id="exaczye67t">Størri gagnnýtsla av vindorku í komandi árum kann grunda, at útbúnaður skal gerast til goymslu av elektriskari orku.</s>
            </p>
            <p>
              <s xml:lang="fo" cert="medium" rend="italic" xml:id="l3m5lfpu4r">Stk. 2.</s>
              <s xml:lang="fo" cert="high" xml:id="xqjgw3gvbv">Í stk. 2 í uppskotinum verða elektriskar innleggingar allýstar.</s>
            </p>
            <p>
              <s xml:lang="fo" cert="high" xml:id="w335byowpu">Eftir stk. 2 í uppskotinum skal við elektriska innlegging í hesi lóg skiljast øll innleggingin frá elektriska útbúnaðinum fram til og við íbundna elektriska tilfarið og leidningar undantikið elektriskar innleggingar omborð á skipum, mobilum frálandaskipanum, í flogførum, umframt elektriskar innleggingar í motorakførum, sum eru ætlað til rakstur av motorakfarinum, undantikið løðistikk á elriknum motorakførum.</s>
            </p>
            <p>
              <s xml:lang="fo" cert="high" xml:id="y2kzcdpnob">Fyri at gera allýsingina av hugtøkunum í lógini greiðari og fyri at dagføra málið í lógini, verður hugtakið elektriskar innleggingar eftir uppskotinum allýst fyri seg.</s>
            </p>
            <p>
              <s xml:lang="fo" cert="high" xml:id="ecv3jfkx4t">Í § 1 í galdandi sterkstreymslóg verður hugtakið sterkstreymsútbúnaður allýst sum “virki til framleiðslu, flyting og býti av elmegi við so høgum spenningi ella so stórari streymstyrki, at vandi kann standast av, og allar íbundnar elinnleggingar, nýtslulutir og tílíkt.”</s>
              <s xml:lang="fo" cert="high" xml:id="fpabkqlnyh">Í uppskotinum verður hugtakið sterkstreymsútbúnaður ikki nýtt, tí tað verður lutvíst avloyst av hugtakinum elektriskar innleggingar.</s>
            </p>
            <p>
              <s xml:lang="fo" cert="high" xml:id="maegiw67co">Elektriskar innleggingar hjá brúkarunum eru vanliga bundnar upp í elveitingarnetið soleiðis, at ein stikkleidningur frá ognini verður settur til eitt kaðalskáp, sum t.d. stendur við vegjaðaran.</s>
              <s xml:lang="fo" cert="high" xml:id="iyxusnc7ol">Við hesum verður føst íbinding í elektriska útbúnaðin, sum er allýstur í stk. 1.</s>
              <s xml:lang="fo" cert="high" xml:id="xrzlxxfhp5">Elektriska innleggingin fevnir um alla innleggingina frá veitingarpunktinum og fram til og við íbundna elektriska tilfarið.</s>
              <s xml:lang="fo" cert="high" xml:id="uifgfb7urp">Um elektriska tilfarið er fast íbundið, verður hetta at rokna sum partur av innleggingini, t.d. verður íbundið ljósrør partur av innleggingini.</s>
            </p>
            <p>
              <s xml:lang="fo" cert="high" xml:id="tw74a4445t">Elektriskar innleggingar í øllum privatum og almennum bygningum eru fevnd av lógini.</s>
              <s xml:lang="fo" cert="high" xml:id="rqfdxxdyuk">Hetta er galdandi fyri innleggingar í bæði íbúðarognum og vinnuognum.</s>
              <s xml:lang="fo" cert="high" xml:id="ye4ije2heu">Elektriskar innleggingar í forframleiddum eindum, í húsbátum og í húsvognum eru eisini fevndar av allýsingini í stk. 2 í uppskotinum.</s>
              <s xml:lang="fo" cert="high" xml:id="idld2jf4fd">Somuleiðis eru elektriskar innleggingar á tjaldingarstøðum og líknandi umframt fyribils innleggingar so sum á byggiplássum, framsýningum og festivaløkjum fevnd av allýsingini.</s>
            </p>
            <p>
              <s xml:lang="fo" cert="high" xml:id="pmzw7utqc3">Elektriskar innleggingar á frálandaútbúnaði (havstøðum) eru ikki fevndar av allýsingini í stk. 2 við tað, at hesar eru fevndar í løgtingslóg um kolvetnisvirksemi, og at tað er myndugleikin eftir tí lógini, sum ásetur trygdarreglur, undir hesum reglur um eltrygd.</s>
            </p>
            <p>
              <s xml:lang="fo" cert="high" xml:id="hhoqxjuyp5">Eftir § 2, stk. 3 í sterkstreymslógini kann landsstýrismaðurin áseta, at ávís sløg av sterkstreymsútbúnaðum og ávísir bólkar av eltilfari ikki skulu koma undir tær reglur, sum ásettar eri í sterkstreymskunngerðini.</s>
            </p>
            <p>
              <seg>Í § 2 í kunngerð nr. 117 frá 19. juli 2019 um sterkstreymsreglugerð o.a. er ásett, at sterkstreymskunngerðin ikki hevur gildi fyri:</seg>
              <list>
                <label>1)</label>
                <item>Lágspenningsútbúnaðir til eftirkannan og royndir á rannsóknarstovum og verksmiðjum, sum bert skula lúka reglurnar í reglugerðini í tann mun, hetta kann verða gjørt, uttan at nýtslan av útbúnaðinum av hesum gerst trupul.</item>
                <label>2)</label>
                <item>Akfør. Sterkstreymskunngerðin hevur ikki gildi fyri egnar elinnleggingar og útgerð.</item>
                <label>3)</label>
                <item>Flogfør. Sterkstreymskunngerðin hevur ikki gildi fyri elinnleggingar og útgerð í nýtslu innanborða.</item>
              </list>
            </p>
            <p>
              <s xml:lang="fo" cert="high" xml:id="qid7xz6llj">Hetta heldur óbroytt fram eftir uppskotinum, at ásetingarnar í lógaruppskotinum og reglum, settar sbrt. lógaaruppskotinium, ikki fevna um nevnda útbúnað innleggingar og tilfar.</s>
            </p>
            <p>
              <s xml:lang="fo" cert="high" xml:id="b6p4kouhca">Viðvíkjandi elektriskum innleggingum umborð á skipum setur Sjóvinnustýrið á summum økjum ásetingar um bygnað, útgerð og rakstur av skipum.</s>
              <s xml:lang="fo" cert="high" xml:id="s2ciu7u3et">Av søguligum orsøkum verða teknisku krøvini á fleiri týðandi økjum so sum skrokkur, maskina og el, tó ásett av sonevndu klassingarfeløgunum.</s>
              <s xml:lang="fo" cert="high" xml:id="vkm6v4tlug">Fleiri altjóða sáttmálar, ES-direktiv og reguleringar frá Sjóvinnustýrinum krevja soleiðis, at skipini á hesum økjum lúka tey krøv, sum klassingarfeløgini áseta.</s>
              <s xml:lang="fo" cert="high" xml:id="w62yeu36mz">Skipsins egnu elektrisku innleggingar eru sostatt ikki fevndar av allýsingini í stk. 2 í uppskotinum.</s>
            </p>
            <p>
              <s xml:lang="fo" cert="high" xml:id="yxq4vihlw3">Skilt verður ímillum, um talan er um elektriskar innleggingar og elektriskt tilfar, ætlað til rakstur av motorakfari, ella um talan er um elektriskar innleggingar, ið verða gjørdar í sambandi við, at eitt motorakfar verður innrættað til eitt ávíst endamál og elektriskt tilfar, ið verðu nýtt í hesum sambandi.</s>
              <s xml:lang="fo" cert="high" xml:id="me6eoqob6h">Slíkar serligar innrættingar av motorakfari eru fevndar av galdandi sterkstreymslóg og eru reguleraðar í galdandi sterkstreymskunngerð.</s>
              <s xml:lang="fo" cert="high" xml:id="fxod2hk77l">Eftir uppskotinum heldur hetta fram.</s>
            </p>
            <p>
              <s xml:lang="fo" cert="high" xml:id="m6lg6v445o">Løðistikk á elriknum motorakførum eru fevnd av galdandi lóg.</s>
              <s xml:lang="fo" cert="high" xml:id="z3a3a44fji">Løðistikk til elbilar verða eisini fevnd av lógaruppskotinum.</s>
            </p>
            <p>
              <s xml:lang="fo" cert="high" xml:id="jfbxtncx5f">Løðistikk, sum eru í elriknum bilum, skulu bæði lúka krøvini, ið galda fyri elektriskt tilfar og innleggingarásetingarnar.</s>
            </p>
            <p>
              <s xml:lang="fo" cert="medium" rend="italic" xml:id="bodpzmflpl">Stk. 3.</s>
              <s xml:lang="fo" cert="high" xml:id="uch3gidhuy">Elektriskt tilfar verður allýst í stk. 3 í uppskotinum.</s>
            </p>
            <p>
              <s xml:lang="fo" cert="high" xml:id="wsfl5rd7ge">Við elektriskt tilfar skilst eftir stk. 3 í uppskotinum tilfar av einum og hvørjum slag, sum er partur av ella ætlað at verða partur av ella verða íbundið elektriskan útbúnað ella ta elektrisku innleggingina, undantikið elektriskt tilfar, sum er serliga ætlað til nýtslu umborð á skipum, flytførum frálandaútbúnaði ella í flogførum umframt elektriskt tilfar í motorakførum, ið eru ætlað til rakstur av motorakfarinum, undantikið løðistikk, ið eru ætlað at verða partur av elriknum motorakførum.</s>
            </p>
            <p>
              <s xml:lang="fo" cert="high" xml:id="d76pcx2xlj">Í § 1, stk. 2 í galdandi sterkstreymslóg er eltilfar lýst sum maskinur, tól og tilfar av øllum sløgum, ið nýtt verða í sterkstreymsútbúnaðum.</s>
            </p>
            <p>
              <s xml:lang="fo" cert="high" xml:id="gdiqsmjuy7">Skotið verður upp, at hugtakið elektriskt tilfar kemur í staðin fyri hugtakið eltilfar.</s>
              <s xml:lang="fo" cert="high" xml:id="cmro4n47my">Elektriskt tilfar skal eftir uppskotinum fevna um tilfar av einhvørjum slag, ið er partur av ella ætlað at verða partur av ella verða íbundið elektriskan útbúnað ella elektriska innlegging.</s>
              <s xml:lang="fo" cert="high" xml:id="qrckbj4mnw">Fast íbundið elektriskt tilfar, ið er partur av elektriskari innlegging, skal skiljast sum partur av elektrisku innleggingini, t.d. ein ljósskipan.</s>
              <s xml:lang="fo" cert="high" xml:id="ybqnkcdljo">Í slíkum føri skal elektriska tilfarið bæði halda tær ásetingar, sum eru galdandi fyri elektriskt tilfar og innleggingarásetingarnar.</s>
            </p>
            <p>
              <s xml:lang="fo" cert="high" xml:id="vpofwdrar3">Elektrisk tilfar, ið er ætlað til at verða partur av elektriskari innlegging, skal skiljast sum tilfar, ið enn ikki er vorðið partur av elektriska útbúnaðinum ella elektrisku innleggingini.</s>
              <s xml:lang="fo" cert="high" xml:id="e546x55px4">Elektriskt tilfar kann t.d. vera ólagsstreymsavbrótarar, sikkringar, kaðalar, avbrótarar ella stikkkontaktir.</s>
            </p>
            <p>
              <s xml:lang="fo" cert="high" xml:id="opvt43yx4v">Elektriskt tilfar fevnir eisini um maskinur og tól, ið eru ætlað at verða íbundið elektriska útbúnaðin ella elektrisku innleggingina.</s>
              <s xml:lang="fo" cert="high" xml:id="bijo7eqrhh">Við maskinur skilst t.d. ventilasjónsútbúnaður.</s>
              <s xml:lang="fo" cert="high" xml:id="k76z374j2j">Við tól skilst t.d. tól, ið verða nýtt í húsarhaldinum, t.d. kaffimaskina.</s>
            </p>
            <p>
              <s xml:lang="fo" cert="high" xml:id="fojzrcis5i">Elektriskt tilfar, ið er serliga ætlað at brúka t.d. umborð á skipum og flogførum, er ikki fevnt av galdandi sterkstreymslóg, og skotið verður upp, at hetta heldur fram.</s>
            </p>
            <p>
              <s xml:lang="fo" cert="high" xml:id="qmpcl7a4t5">Viðvíkjandi elektriskum tilfari til nýtslu umborð á skipum, ásetur Sjóvinnustýrið ásetingar um bygging av skipum, útgerð og rakstur av skipinum.</s>
              <s xml:lang="fo" cert="high" xml:id="u46cv4ydtx">Av søguligum orsøkum eru tað klassingarfeløgini, ið góðkenna skip og maritima útgerð.</s>
              <s xml:lang="fo" cert="high" xml:id="gpkm2xk4mk">Hetta kann vera radari á skipi.</s>
              <s xml:lang="fo" cert="high" xml:id="zbp3afhin3">Fleiri altjóða sáttmálar, ES-direktiv og reguleringar frá Sjóvinnustýrinum krevja soleiðis, at skipini á hesum økjunum lúka tey krøv, ið klassingarfeløgini áseta.</s>
              <s xml:lang="fo" cert="high" xml:id="fgosan42o6">Elektriskt tilfar, ið er serliga ætlað til nýtslu umborð á skipi, er sostatt ikki fevnt av allýsingini í stk. 3 í uppskotinum.</s>
            </p>
            <p>
              <s xml:lang="fo" cert="high" xml:id="xdxp25crs7">Elektriskt tilfar, sum t.d. kann nýtast bæði á skipum ella í vanligum húsarhaldi, er tó fevnt av allýsingini.</s>
              <s xml:lang="fo" cert="high" xml:id="xw4ugvu5bt">Tað kann eitt nú vera kaffimaskina.</s>
              <s xml:lang="fo" cert="high" xml:id="o6fazwhh4q">Hóast kaffimaskinan kann vera serframleidd, so hon eisini kann hóskar til nýtsluna á skipi, verður hon fevnd av allýsingini.</s>
              <s xml:lang="fo" cert="high" xml:id="awn5xwxei3">Tað er tí bert elektriskt tilfar, ið er serliga ætlað til nýtslu umborð, ið ikki er fevnt av allýsingini í stk. 3 í uppskotinum.</s>
              <s xml:lang="fo" cert="high" xml:id="i5vcwivpo6">Sama er galdandi viðvíkjandi tilfari, ið er serliga ætlað til nýtslu í flogførum og í motorakførum.</s>
            </p>
            <p>
              <s xml:lang="fo" cert="high" xml:id="dkstc7w3ym">Viðvíkjandi elektriskum tilfari á frálandaútbúnaði (havstøðum) verður víst til viðmerkingarnar beint omanfyri og til viðmerkingarnar til stk. 2.</s>
            </p>
            <p>
              <s xml:lang="fo" cert="high" xml:id="e4zsolhqkq">Undantøk verða gjørd viðvíkjandi løðistikkum, ið eru ætlað til elrikin motorakfør, tí slík løðistikk eru fevnd av galdandi lóg.</s>
              <s xml:lang="fo" cert="high" xml:id="fkz7hamjoy">Løðistikk ætlað at vera partur av elbilum, verða fevnd av allýsingini í stk. 3 í uppskotinum.</s>
            </p>
          </div>
          <div type="subsection" n="Til § 3">
            <head rend="bold">Til § 3</head>
            <p>
              <s xml:lang="fo" cert="high" xml:id="jrxrveyp46">Í § 3 verður skotið upp, at elektriskur útbúnaður og elektriskar innleggingar skulu gerast og rekast á ein slíkan hátt, at útbúnaður og innleggingar ikki eru til vanda fyri persónar, húsdjór ella ogn.</s>
            </p>
            <p>
              <s xml:lang="fo" cert="high" xml:id="tdol2vck4f">Av § 5 a, stk. 1 í fyrsitingarkunngerðini í gongur fram, at sterkstreymsútbúnaður skal verða gjørdur og rikin soleiðis, at hesi ikki seta trygdina fyri persónar, húsdjór ella ogn í vanda.</s>
            </p>
            <p>
              <s xml:lang="fo" cert="high" xml:id="zgtklmajze">§ 3 í lógaruppskotinum inniheldur eitt alment trygdarkrav um, hvussu elektriskur útbúnaður og elektriskar innleggingar skulu gerast og rekast.</s>
              <s xml:lang="fo" cert="high" xml:id="ftpddaqlhy">Kravið er breitt orðað, tí ásetingin skal tryggja, at allur elektriskur útbúnaður og elektriskar innleggingar eru tryggar.</s>
            </p>
            <p>
              <s xml:lang="fo" cert="high" xml:id="rkc6ixqlyc">Víst verður annars til viðmerkingarnar til § 1 í uppskotinum um týdningin av hugtakinum vandi.</s>
            </p>
          </div>
          <div type="subsection" n="Til § 4">
            <head rend="bold">Til § 4</head>
            <p>
              <s xml:lang="fo" cert="high" xml:id="a4qilaumok">Skotið verður upp í stk. 1, at elektriskt tilfar skal vera gjørt soleiðis, at tað við rættari innlegging, viðlíkahaldi og nýtslu, samsvarandi endamálinum við tí undir vanligum umstøðum, ikki er til vanda fyri persónar, húsdjór ella ogn.</s>
            </p>
            <p>
              <s xml:lang="fo" cert="high" xml:id="cunrdrzkdp">Tað framgongur av § 10, stk. 1 í fyrsitingarkunngerðini, at elektriskt tilfar skal vera gjørt soleiðis, at tað ikki er til vanda fyri trygdina hjá persónum, húsdjórum ella ognum, tá tað er rætt innlagt, viðlíkahildið og annars brúkt samsvarandi sínum endamáli.</s>
            </p>
            <p>
              <s xml:lang="fo" cert="high" xml:id="y22fzf7sck">§ 4 í lógaruppskotinum inniheldur alment trygdarkrav um, hvussu elektriskt tilfar skal vera gjørt.</s>
              <s xml:lang="fo" cert="high" xml:id="jml4ivsql6">Tryggjast skal, at elektriskt tilfar á føroyska marknaðinum er gjørt á ein tryggan og rættan hátt, og at tað er trygt hjá brúkaranum at nýta.</s>
              <s xml:lang="fo" cert="high" xml:id="x3knndudia">Kravið skal altíð vera lokið, tá elektriskt tilfar verður framleitt, sama um reglur ella standardar finnast fyri tilfarið.</s>
              <s xml:lang="fo" cert="high" xml:id="srai7wtjvd">Elektriska tilfarið skal vera framleitt til annaðhvørt ta nýtsluna, sum framgongur av vegleiðingini til tilfarið, ella ta nýtslu, sum sniðið ella bygnaðurin á tilfarinum sigur.</s>
            </p>
            <p>
              <s xml:lang="fo" cert="high" xml:id="ztkxm7qhra">Elektriska tilfarið skal framleiðast á slíkan hátt, at verja verður tryggjað mótvegis teimum vandum, ið standast av hita, ljósbogum ella geislingum.</s>
              <s xml:lang="fo" cert="high" xml:id="ix6qbjpgor">Vandi kann eisini standast av ávirkanum uttanífrá ella frá beinleiðis ella óbeinleiðis sambandi.</s>
              <s xml:lang="fo" cert="high" xml:id="xdpuemwab2">Eitt nú kann bygnaðurin av elektriskum tilfari hava við sær, at tilfarið verður ovurhitað, sum kann elva til eldsbruna.</s>
              <s xml:lang="fo" cert="high" xml:id="jqmtbxkjya">Vandi við elektriskum tilfari kann eisini hava við sær váða fyri elektriskum stoyti.</s>
            </p>
          </div>
          <div type="subsection" n="Til § 5">
            <head rend="bold">Til § 5</head>
            <p>
              <s xml:lang="fo" cert="high" xml:id="rgk47fbk52">Skotið verður upp í stk. 1, at landsstýrismaðurin kann áseta reglur um trygd fyri gerð og rakstur av elektriskum útbúnaði, gerð og rakstur av elektriskum innleggingum, elektriskum tilfari og gerð og rakstur av øðrum útbúnaði nærhendis av ella í tilknýti til elektriskan útbúnað ella innleggingar.</s>
            </p>
            <p>
              <s xml:lang="fo" cert="high" xml:id="q3sxmfudv2">Ætlanin er, at heimildin m.a. verður brúkt til áseting av nærri reglum, sum lýsa trygdarkravið í §§ 3 og 4 í uppskotinum nærri.</s>
            </p>
            <p>
              <s xml:lang="fo" cert="high" xml:id="ijhrerqxus">Eftir § 2, stk. 2 í galdandi sterkstreymslóg kann landsstýrismaðurin áseta nærri reglur um trygd fyri gerð og rakstur av elektriskum útbúnaði, gerð og rakstur av elektriskum innleggingum, elektriskt tilfar, og gerð og rakstur av øðrum útbúnaði nærhendis ella í sambandi við elektriskan útbúnað ella elektriskar innleggingar.</s>
            </p>
            <p>
              <s xml:lang="fo" cert="high" xml:id="pgzetmanjz">Heimildin í § 2, stk. 2 í sterkstreymslógini at áseta nærri reglur er í § 2, stk. 4 nýtt til at seta sterkstreymsreglugerðina í gildi, sum er býtt upp í partar, sum t.d. snúgva seg um gerð av elvetingarútbúnaði, rakstur av elveitingarútbúnaði, arbeiði við elveitingarútbúnað, elektriskar innleggingar og háspenningsinnleggingar og gerð og nýtslu av elektriskum tilfari.</s>
            </p>
            <p>
              <s xml:lang="fo" cert="high" xml:id="zkxpxgbea2">Sum nevnt í almennu viðmerkingunum er ætlanin, at gerast skulu fleiri nýggjar kunngerðir um trygdarteknisk krøv fyri elektriskan útbúnað, elektriskar innleggingar og elektriskt tilfar.</s>
              <s xml:lang="fo" cert="high" xml:id="ju2xozvp6p">Munurin millum reglurnar í dag er, at tað ikki verða ásett nágreinilig krøv á økjum, har standardar eru, ið tryggja neyðuga trygdarstøðið.</s>
            </p>
            <p>
              <s xml:lang="fo" cert="high" xml:id="sf2tdnmkye">Serliga viðvíkjandi gerð og rakstri av elektriskum útbúnaði til framleiðslu, flyting, býti og goymslu av elektriskari orku verða eisini ásettar reglur um t.d. fráboðanarskyldu fyri rakstrarleiðarar um vanlukkur av eltrygdarligum slagi, sum hava samband við útbúnaðin.</s>
            </p>
            <p>
              <s xml:lang="fo" cert="high" xml:id="jhycaeuyrt">Samstundis er ætlanin, at heimildin kann verða nýtt til at áseta undantøk frá krøvum, ið verða sett til raksturin av elektriskum útbúnaði, t.d. eini heimavindmyllu ella sólkyknuskipan, har tað við atliti at teknisku trygdini ikki er neyðugt at seta krøvini.</s>
              <s xml:lang="fo" cert="high" xml:id="dieuapih2h">Tað snýr seg t.d. um krøvini um, at rakstrarleiðari skal vera settur, sum er góðkendur av Elnevndini, og at tað fyri ávísan útbúnað skal vera ein góðskuleiðsluskipan.</s>
            </p>
            <p>
              <s xml:lang="fo" cert="high" xml:id="irexiiy4u2">Heimildin at áseta reglur um gerð og rakstur av øðrum útbúnaðum nærhendis ella í tilknýti til elektriskan útbúnað ella elektriskar innleggingar verður t.d. nýtt til at áseta trygdarreglur fyri byggiarbeiði, vegarbeiði o.a., nærhendis elektriskum útbúnaði.</s>
              <s xml:lang="fo" cert="high" xml:id="oqwmdvdk34">Við atliti at teknisku trygdini kann tað verða neyðugt at áseta krøv til gerð og rakstur av øðrum sløgum av útbúnaði nærhendis ella við tilknýti til elektriskan útbúnað ella elektriskar innleggingar.</s>
              <s xml:lang="fo" cert="high" xml:id="uwcnxoj5wh">Krøv um skjalprógv verða ikki ásett fyri hendan útbúnaðin.</s>
            </p>
            <p>
              <s xml:lang="fo" cert="high" xml:id="w6mcqs63q3">Skotið verður upp í stk. 2, at landsstýrismaðurin kann áseta krøv um skjalprógvan fyri gerð og rakstur av elektriskum útbúnaði og elektriskum innleggingum umframt fyri elektriskt tilfar, sbr. stk. 1, nr. 1-3.</s>
            </p>
            <p>
              <s xml:lang="fo" cert="high" xml:id="sjerwmhjyf">Skotið verður upp, at landsstýrismaðurin kann áseta krøv um skjalprógvan fyri bæði elektriskan útbúnað, elektriskar innleggingar og elektriskt tilfar.</s>
              <s xml:lang="fo" cert="high" xml:id="nyfwu7cwuu">Tað verður neyðugt at áseta reglur um slíka skjalprógvan, tá nýggju kunngerðirnar væntast at geva fleksiblar møguleikar fyri t.d. at gera ein útbúnað ella eina innlegging eftir evropiskum ella altjóða standardum ella á annan hátt, sum lýkur grundleggjandi trygdarkrøvini, tá tað ikki eru ásettar bindandi reglur fyri økið.</s>
            </p>
            <p>
              <s xml:lang="fo" cert="high" xml:id="izcaft3y26">Sum nevnt í almennu viðmerkingunum er ætlanin at leggja fyri Løgtingið komandi heyst uppskot til løgtingslóg um løggilding av elinnleggjarafyritøkum.</s>
              <s xml:lang="fo" cert="high" xml:id="kjtxlett5t">Ætlanin er í tí uppskotinum at seta krav um, at elinnleggingarfyritøkur skulu hava góðskuleiðsluskipanir, og at tær har skulu skráseta upplýsingar um endaroyndarkoyringar á elinnleggingum.</s>
              <s xml:lang="fo" cert="high" xml:id="xwlh4juuca">Sostatt fara tað við nýggju lóggávuni um løggilding av elinnleggjarum at verða gjørdar skjalprógvanir, sum eru knýttar at einstøku innleggingini, og mett verður tí, at tær kravdu upplýsingarnar partvíst fara at verða fevndar av skylduni hjá elinnleggingarfyritøkum at goyma upplýsingar í góðskuleiðsluskipanini.</s>
            </p>
          </div>
          <div type="subsection" n="Til § 6">
            <head rend="bold">Til § 6</head>
            <p>
              <s xml:lang="fo" cert="high" xml:id="mhlt4ttuwe">Í stk. 1 verður skotið upp, at Elnevndin í serligum førum kann gera frávik frá krøvum í reglum, ásettar í sbrt. § 5, stk. 1.</s>
              <s xml:lang="fo" cert="high" xml:id="upsovaz3z2">Elnevndin ásetur treytir fyri fráviki.</s>
            </p>
            <p>
              <s xml:lang="fo" cert="high" xml:id="kahag6ubiy">Í fyrisitingarkunngerðini er í § 16 ásett heimild at gera frávik frá teknisku ásetingunum í sterkstreymsreglugerðini.</s>
            </p>
            <p>
              <s xml:lang="fo" cert="high" xml:id="sm6k4dzm5b">Í uppskotinum til ásetingina er greið heimild til at gera frávik frá reglum, ið eru ásettar sbrt. § 5 í uppskotinum, um umstøðurnar tala fyri hesum.</s>
              <s xml:lang="fo" cert="high" xml:id="udwvieykin">Frávik kunnu tó bert gerast í ítøkiligum førum og ikki til tess at greiða almennar spurningar, ið eiga at loysast við almennum reglum.</s>
              <s xml:lang="fo" cert="high" xml:id="a3u7a6tols">Tí ber ikki til at gera frávik, ið eru ætlað at virka generelt.</s>
            </p>
            <p>
              <s xml:lang="fo" cert="high" xml:id="wgcifsnpfa">Umsóknir um frávik verða altíð viðgjørdar, eftir at tað er gjørd ein váðameting og verða mettar ítøkiliga og individuelt.</s>
              <s xml:lang="fo" cert="high" xml:id="zck365llvr">Dentur verður lagdur á, at váðametingin vísir, at eingin váði er, ella at váðin er lítil eftir umstøðunum.</s>
              <s xml:lang="fo" cert="high" xml:id="tuuj7l6xln">Dentur verður somuleiðis lagdur á, at serlig viðurskifti í Føroyum kunnu tala fyri fráviki.</s>
            </p>
            <p>
              <s xml:lang="fo" cert="high" xml:id="d5cn34w6op">Fyri at umsókn um frávik kann verða viðgjørd, eigur umsóknin at upplýsa veruligu umstøðurnar, t.d. nær innleggingin varð gjørd, umstøður um verju ímóti elektriskum stoyti, nýtslu, útbreiðslu, tal av íbindingarstøðum, plássviðurskifti, staðseting í mun til umhvørvi osfr. Harumframt eigur umsóknin at hava grundgeving, t.d. um hví tað ikki er møguligt at útinna innleggingina sbrt. galdandi reglum, hvat er gjørt til tess at røkka einum samsvarandi trygdarstøði umframt ein møguligan tíðarkarm.</s>
              <s xml:lang="fo" cert="high" xml:id="gcotj3aa45">Aðrar viðkomandi upplýsingar kunnu vera t.d. eftirlitsfrágreiðingar, myndir ella tekningar.</s>
            </p>
            <p>
              <s xml:lang="fo" cert="high" xml:id="n3i2dkjqbf">Frávik kann annaðhvørt vera tíðaravmarkað ella varandi.</s>
              <s xml:lang="fo" cert="high" xml:id="c3bc3iu3gw">Tíðaravmarkað frávik verður vanliga givið, um ikki ber til at lúka innleggingarásetingarnar innan fyri eina ávísa tíðarfreist, t.d.í sambandi við kravið um ískoytisvernd til ólagsstreymavbrótaran í verandi innleggingum.</s>
              <s xml:lang="fo" cert="high" xml:id="uyhttzb3yq">Varandi frávik verður vanliga givið, um ikki er møguligt ella skilabest at lúka innleggingar ásetingarnar.</s>
            </p>
            <p>
              <s xml:lang="fo" cert="high" xml:id="ewdbtkvjll">Tá frávik verða givin, kunnu treytir fylgja við.</s>
              <s xml:lang="fo" cert="high" xml:id="krldzqy3l6">Tað kann t.d. vera krav um frástøðu, staðseting av útgerð ella krav um niðurgrevstur av káplum undir liðugtgjørdum lendi.</s>
              <s xml:lang="fo" cert="high" xml:id="r47obsnib4">Elnevndin metir um, hvørt treytir skulu setast fyri, at frávik kann verða givið.</s>
            </p>
            <p>
              <s xml:lang="fo" cert="high" xml:id="jecog53lta">Viðmerkjast skal, at Elnevndin kann einans gera frávik frá reglum sbrt. § 5 og ikki frá standardum.</s>
            </p>
            <p>
              <s xml:lang="fo" cert="high" xml:id="bfnbyjwhpf">Eftir § 15 fyrisitingarkunngerðini kann Elnevndin í ítøkiligum førum, sum tað ikki er lagt upp fyri í teknisku ásetingunum, seta serlig trygdarkrøv, um Elnevndin metir tað neyðugt.</s>
            </p>
            <p>
              <s xml:lang="fo" cert="high" xml:id="wm5756mug6">Í stk. 2 verður skotið upp, at Elnevndin í serligum førum, har umstøðurnar gera tað neyðugt, kann seta serlig trygdarkrøv, sum víkja frá krøvum í reglum, ið eru ásett sbrt. § 5, stk. 1, nr. 1-4, ella seta krøv um serliga merking ella vegleiðing í sambandi við elektriskan útbúnað, elektriskar innleggingar og elektriskt tilfar.</s>
            </p>
            <p>
              <s xml:lang="fo" cert="high" xml:id="thnmigwlbp">Stk. 2 í uppskotinum gevur møguleika fyri at seta serlig trygdarkrøv til bæði elektriskan útbúnað, elektriskar innleggingar og elektriskt tilfar, har ásettu reglurnar sbrt. § 5 ikki eru nøktandi til at lúka almennu trygdarkrøvini í §§ 3 og 4 í uppskotinum.</s>
            </p>
            <p>
              <s xml:lang="fo" cert="high" xml:id="j26zzsp6ir">Serlig trygdarkrøv kunnu bert setast í ítøkiligum førum og ikki fyri at loysa almennar spurningar, sum eiga at loysast vil almennum reglum.</s>
              <s xml:lang="fo" cert="high" xml:id="sxmek3akyz">Tí ber ikki til at seta serlig trygdarkrøv, sum bera brá av almennari lóggávu.</s>
              <s xml:lang="fo" cert="high" xml:id="wb4ydd4ynn">Møguleikin at seta serlig trygdarkrøv verður serliga viðkomandi í teimum førum, tá trygdarkrøvini ikki hava fylgt við tøkniligu menningini, og har tað er umráðandi at sleppa undan møguligum vanda, sum galdandi reglurnar ikki leggja upp fyri.</s>
              <s xml:lang="fo" cert="high" xml:id="ytsm4qxj7e">Fyri at seta serlig trygdarkrøv, ið víkja frá ásettum reglum sbrt. § 5, skal Elnevndin gera eina váðameting, sum kann lýsa orsøkina til, at neyðugt er at áseta serlig trygdarkrøv.</s>
              <s xml:lang="fo" cert="high" xml:id="aj7j2htbsk">Gerast skal ein meting, bæði ítøkiliga og individuelt, har t.d. dentur verður lagdur á, um váðametingin vísir, at størri váði ella ókendur váði er til staðar.</s>
              <s xml:lang="fo" cert="high" xml:id="tfthixkhsj">Somuleiðis kann dentur leggjast á, at serlig viðurskifti gera seg galdandi í Føroyum, ið gera strangari trygdarkrøv neyðug.</s>
            </p>
            <p>
              <s xml:lang="fo" cert="high" xml:id="lkn5bkaqyw">Harumframt gevur ásetingin eisini møguleika fyri at seta krøv um serliga merking ella vegleiðing viðvíkjandi elektriskum útbúnaði, elektriskar innleggingar og elektriska útgerð.</s>
              <s xml:lang="fo" cert="high" xml:id="x6pnybgvz6">Tað kann eitt nú vera merking um vanda ella vegleiðing um serlig viðurskifti.</s>
            </p>
          </div>
          <div type="subsection" n="Til § 7">
            <head rend="bold">Til § 7</head>
            <p>
              <s xml:lang="fo" cert="high" xml:id="l4f5ydqc75">Í stk. 1 verður skotið upp, at tann, ið ger ella rekur elektriskan útbúnað og elektriskar innleggingar, skal fylgja ásettum reglum sbrt. § 5, stk. 1, nr. 1-2.</s>
              <s xml:lang="fo" cert="high" xml:id="hhrp4eodjq">Um reglur, ið eru ásettar sbrt. sbrt. § 5, stk. 1, nr. 1-2, vísa til standardar, verður trygdarkravið í § 3 roknað sum lokið, um ásettu reglurnar og teir standardar, sum reglurnar vísa til, eru fylgd.</s>
            </p>
            <p>
              <s xml:lang="fo" cert="high" xml:id="ju7fjdrwh3">Stk. 1 í uppskotinum ásetur, at eru reglur ásettar sbrt. § 5, stk. 1, nr. 1-2 í lógaruppskotinum, skal tann, ið ger ella rekur elektriskan útbúnað og elektriskar innleggingar, fylgja hesum reglum.</s>
              <s xml:lang="fo" cert="high" xml:id="t2x7nj3omg">Ásett verður eisini, at um tað í hesum reglum verður víst til standardar, verður trygdarkravið í § 3 roknað sum lokið, um tann, ið gerð ella rekur elektriskan útbúnað og elektriskar innleggingar, hevur fylgt ásettu reglunum og teimum standardum, sum reglurnar vísa til.</s>
            </p>
            <p>
              <s xml:lang="fo" cert="high" xml:id="qyp5rurx6d">Tað merkir t.d., at tann, ið ger eina innlegging, kann velja at gera innleggingina sbrt. ásettu reglunum sbrt. § 5 og teimum standardum, sum tað í ásettu reglunum verður víst til, og verður trygdarkravið í § 3 í lógaruppskotinum tá roknað sum lokið.</s>
            </p>
            <p>
              <s xml:lang="fo" cert="high" xml:id="jbhpx54owm">Skotið verður upp í stk. 2, at verða teir standardar, sum nevndir eru stk. 1, ikki nýttir ella verða teir bert lutvíst nýttir, skal tað skjalprógvast á hvønn hátt trygdarkravið í § 3 er lokið.</s>
              <s xml:lang="fo" cert="high" xml:id="ztwl6xfywf">Skjalprógvan skal gerast á føroyskum, donskum ella enskum.</s>
            </p>
            <p>
              <s xml:lang="fo" cert="high" xml:id="ibziimueed">Stk. 2 í uppskotinum ásetur nýggja meginreglu um, at tann, ið ger ella rekur elektriskan útbúnað ella elektriskar innleggingar, skal ikki vera bundin av at nýta standardar, ið víst verður til í ásettu reglunum sbrt. § 5, stk. 1, nr. 1-2.</s>
              <s xml:lang="fo" cert="high" xml:id="amptta42ev">Eru ásettar bsettu bindandi reglurnar sbrt. § 5, stk. 1, nr. 1-2, skulu tær altið lúkast.</s>
            </p>
            <p>
              <s xml:lang="fo" cert="high" xml:id="sgvrck2qnh">Við hesum verður fyri einstøku fyritøkuna, sum projekterar og ger innleggingina, frælsi at velja í mun til gerð ella rakstur av elektriskum útbúnaði og elektriskum innleggingum.</s>
              <s xml:lang="fo" cert="high" xml:id="nchpqnxjp3">Tað merkir t.d., at ein innleggarfyritøka kann velja at gera eina innlegging sbrt. teimum reglum, ið eru ásettar í kunngerðum sbrt. § 5 og teimum standardum, ið víst verður til í hesum kunngerðum, og soleiðis lúka trygdarkravið í § 3 í lógaruppskotinum.</s>
            </p>
            <p>
              <s xml:lang="fo" cert="high" xml:id="q4at26uz4f">Heldur enn at nýta teir standardar, ið víst verður til í ásettu reglunum sbrt. § 5, kann elinnleggingarfyritøkan velja aðra loysn, sum hevur í sær eitt trygdarstøði, ið ikki er til vanda fyri persónar, húsdjór ella ognir.</s>
              <s xml:lang="fo" cert="high" xml:id="atiisd5h2v">Innleggingin skal hava í minsta lagi sama trygdarstøði, hon hevði havt, varð hon gjørd sbrt. teimum standardum, ið víst verður til í ásettu reglunum sbrt. § 5.</s>
              <s xml:lang="fo" cert="high" xml:id="mfdmq2dl6m">Ein fortreyt fyri hesum fleksibilitetinum í valinum av innleggingarloysn er, at fyritøkan, sum ger innleggingina, skjalprógvar, at trygdarkravið í § 3 er lokið.</s>
              <s xml:lang="fo" cert="high" xml:id="mnrv7uxl4k">Hendan skjalprógvan skal fráboðast Elnevndini.</s>
              <s xml:lang="fo" cert="high" xml:id="aw5znczrlt">Skjalprógvanin skal vera á føroyskum, donskum ella enskum.</s>
            </p>
            <p>
              <s xml:lang="fo" cert="high" xml:id="sytoqqs37x">Skotið verður upp í stk. 3, at landsstýrismaðurin kann áseta reglur um skjalprógvan sbrt. stk. 2.</s>
              <s xml:lang="fo" cert="high" xml:id="yn7li6xnbd">Ætlanin er, at heimildin t.d. verður nýtt til áseting av reglum um, hvørjar tekniskar skjalpróvanir, ið skulu gerast fyri at skjalprógva, at trygdarkravið er lokið í teimum førum, har teir standardar ikki verða nýttir, sum víst verður til í ásettu reglunum sbrt. § 5.</s>
            </p>
            <p>
              <s xml:lang="fo" cert="high" xml:id="mtglwj2m6t">Kravdu skjalprógvanirnar kunnu t.d. vera tekningar og onnur skjalprógv um, at innleggingin er yvirstreymsvard og vard undir ólagsviðurskiftum umframt skjalprógvan um, at grundverja er framd.</s>
            </p>
          </div>
          <div type="subsection" n="Til § 8">
            <head rend="bold">Til § 8</head>
            <p>
              <s xml:lang="fo" cert="high" xml:id="kvyafz3zks">Skotið verður upp í stk. 1, at tann, ið framleiðir elektriskt tilfar, skal fylgja ásettum reglum sbrt. § 5, stk. 1, nr. 3.</s>
              <s xml:lang="fo" cert="high" xml:id="sqrhmyns77">Er í reglum, ásettar sbrt. § 5, stk. 1, nr. 3, víst til standardar, verður trygdarkravið í § 4 roknað fyri lokið, um ásettu reglurnar og teir standardar, sum reglurnar vísa til, eru fylgdar.</s>
            </p>
            <p>
              <s xml:lang="fo" cert="high" xml:id="dsivjztps5">Tað merkir, at ein framleiðari kann velja at framleiða elektriskt tilfar eftir reglum, ið eru ásettar sbrt. § 5 og teimum standardum, ið víst verður til, og verður trygdarkravið í § 4 í lógaruppskotinum tá roknað fyri at vera lokið.</s>
            </p>
            <p>
              <s xml:lang="fo" cert="high" xml:id="td5osngy3n">Skotið verður upp í stk. 2, at verða standardar, sum nevndir í stk. 1, ikki nýttir ella bert lutvíst nýttir, skal tað skjalprógvast á hvønn hátt, ið trygdarkravið í § 4 er lokið.</s>
              <s xml:lang="fo" cert="high" xml:id="p2hwk6tmzt">Skjalprógvanin skal vera á føroyskum, donskum ella enskum.</s>
            </p>
            <p>
              <s xml:lang="fo" cert="high" xml:id="tk2gg65wvm">Í § 1, stk. 3 í kunngerð nr. 171 frá 21. september 1993 um trygdar- og eftirlitsreglur viðvíkjandi eltilfari er ásett, at á eltilfari ella – um hetta ikki ber til – í frágreiðing, sum er hjáløgd, skulu verða tilskilaðar slíkar meginupplýsingar, ið eru ein treyt fyri, at tilfarið kann verða nýtt samsvarandi endamáli sínum og uttan vanda.</s>
              <s xml:lang="fo" cert="high" xml:id="ker2sgnnld">Upplýsingarnar skulu verða orðaðar á føroyskum, donskum, norskum ella svenskum.</s>
              <s xml:lang="fo" cert="high" xml:id="cpxwutn3o5">Umframt skulu framleiðslu- ella vørumerki verða sett týðiliga á tilfarið ella – um hetta ikki ber til – á pakkitilfarið.</s>
            </p>
            <p>
              <s xml:lang="fo" cert="high" xml:id="ajnancuawy">Skotið verður upp í stk. 3, at tann, ið framleiðir elektriskt ella innflytir elektriskt tilfar til Føroyar, hevur ábyrgd av, at allar upplýsingar, ið eru neyðugar fyri, at elektriska tilfarið kann verða nýtt uttan vanda og í samsvari við endamálið við tilfarinum, eru greitt merktar á elektriska tilfarið.</s>
              <s xml:lang="fo" cert="high" xml:id="hjapccboaz">Er hetta ikki gjørligt, skulu upplýsingarnar síggjast í viðlagdari vegleiðing.</s>
              <s xml:lang="fo" cert="high" xml:id="ivkpfocw3n">Upplýsingarnar skulu vera á føroyskum ella donskum.</s>
            </p>
            <p>
              <s xml:lang="fo" cert="high" xml:id="al5pkc45xw">Í stk. 3 í uppskotinum liggur ábyrgdin av, at allar upplýsingar, ið eru neyðugar fyri, at elektriska tilfarið kann verða nýtt uttan vanda og í samsvari við endamálið við tilfarinum, hjá viðkomandi, ið framleiðir elektriskt tilfar, ella viðkomandi, ið innflytir elektriskt tilfar til Føroyar.</s>
              <s xml:lang="fo" cert="high" xml:id="gnk5hicq6p">Við hesum verður greitt ásett, hvør, ið hevur hesa ábyrgd.</s>
            </p>
            <p>
              <s xml:lang="fo" cert="high" xml:id="tgd5ubne3n">Váðar kunnu vera knýttir at nýtslu av elektriskum tilfari.</s>
              <s xml:lang="fo" cert="high" xml:id="aawm66h52b">Tí er umráðandi við atliti til trygdina hjá brúkarunum, at elektriska tilfarið hevur greiða kunning, so hon kann nýtast til sítt endamál og uttan vanda fyri brúkarar.</s>
              <s xml:lang="fo" cert="high" xml:id="daix7ha5o2">Um ikki ber til at seta vegleiðing á elektrisku útgerðina, tilfarið, skulu upplýsingarnar síggjast í viðlagdari vegleiðing.</s>
              <s xml:lang="fo" cert="high" xml:id="ir2xry67hy">Brúkarin skal vera førur fyri at skilja kunningina, og tí skulu upplýsingarnar vera skrivaðar á føroyskum ella donskum.</s>
            </p>
            <p>
              <s xml:lang="fo" cert="high" xml:id="dnrwtzcgmh">Sum nýggj reglu í stk. 4 verður skotið upp, at tann, ið framleiðir elektriskt tilfar sum savningarsett ella innflytur elektriskt tilfar sum savningarsett til Føroyar, hevur ábyrgd av, at vegleiðing er fylgir við, soleiðis at elektriska tilfarið lýkur § 4, um vegleiðingin verður fylgd.</s>
              <s xml:lang="fo" cert="high" xml:id="wjwd4o663m">Sama er galdandi fyri tilhoyrslutir til elektriskt tilfar.</s>
            </p>
            <p>
              <s xml:lang="fo" cert="high" xml:id="mmyfa3xpid">Umframt skulu framleiðslu- ella vørumerki verða sett týðiliga á tilfarið ella – um hetta ikki ber til – á pakkitilfarið.</s>
            </p>
            <p>
              <s xml:lang="fo" cert="high" xml:id="yywvsaqjfk">Eftir uppskotinum til stk. 4 er tað tann, ið framleiðir elektriskt tilfar sum savningarsett ella tann, ið innnflytur tað, sum hevur ábyrgdina av, at vegleiðing fylgir.</s>
              <s xml:lang="fo" cert="high" xml:id="ij273ztd6d">Tað er nú greitt ásett í lógaruppskotinum, hvør hevur hesa ábyrgd.</s>
            </p>
            <p>
              <s xml:lang="fo" cert="high" xml:id="aff4gahpgo">Sum dømi um elektriskt tilfar sum verður framleitt ella innflutt sum savningarsett kann nevnast ljósskipan til eina høll ella størri rúm.</s>
              <s xml:lang="fo" cert="high" xml:id="qmlv7oabzr">Tá skal lýsing fylgja við um, hvussu samankobling og montering skulu gerast.</s>
            </p>
            <p>
              <s xml:lang="fo" cert="high" xml:id="rwtztc3knn">Í stk. 5 verður skotið upp, at landsstýrismaðurin kann áseta reglur um skjalprógvan sbrt. stk. 2.</s>
              <s xml:lang="fo" cert="high" xml:id="oqjesjnx3c">Ætlanin er, at heimildin t.d. verður nýtt til at áseta reglur um, hvør teknisk skjalprógvan skal gerast fyri at skjalprógva, at trygdarkravið í § 4 í lógaruppskotinum er lokið í teimum førum, har teir standardar ikki verða nýttir, sum víst verður til í ásettu reglunum sbrt. § 5.</s>
              <s xml:lang="fo" cert="high" xml:id="lbrvj6btkh">Kravda skjalprógvanin kann t.d. vera tekningar, royndarfrágreiðingar og líknandi skjalprógvan, sum vísir, at elektriska tilfarið stendur mát við trygdarkravið.</s>
            </p>
          </div>
          <div type="subsection" n="Til § 9">
            <head rend="bold">Til § 9</head>
            <p>
              <s xml:lang="fo" cert="high" xml:id="dda5z4apeq">Í stk. 1 verður skotið upp, at eigari ella brúkari av elektriskum útbúnaði hevur ábyrgd av, at útbúnaðurin heldur ásettu reglurnar sbrt. § 5, stk. 1, nr. 1 umframt trygdarkravið í § 3.</s>
            </p>
            <p>
              <s xml:lang="fo" cert="high" xml:id="qzctgxgjrj">Tað framgongur av galdandi lóggávu, sbr. § 5 í fyrisitingarkunngerðini, at eigari ella brúkari skal síggja til, at útbúnaðurin lýkur ásetingarnar í sterkstreymsreglugerðini.</s>
            </p>
            <p>
              <s xml:lang="fo" cert="high" xml:id="hgtgscec2k">Stk. 1 í uppskotinum leggur ábyrgdina av elektriska útbúnaðinum á tann, sum mest natúrliga ber ábyrgdina, nevniliga eigaran ella brúkaran av útbúnaðinum.</s>
              <s xml:lang="fo" cert="high" xml:id="szxcexrhaf">Tað er eigarin ella brúkarin, ið er næstur at bera hesa ábyrgd, eins og tað er eigarin ella brúkarin, ið hevur bestu møguleikarnar at fáa útbúnaðin gjørdan lógligan, um útbúnaðurin ikki lýkur ásettu reglurnar sbrt. § 5, stk. 1, nr. 1 og trygdarkravið í § 3.</s>
            </p>
            <p>
              <s xml:lang="fo" cert="high" xml:id="wjsoa4x4i5">Skotið verður upp í stk. 2, at eigarin ella brúkarin av elektriskum útbúnaði hevur ábyrgdina av, at útbúnaðurin verður rikin og hildin við líka á fullgóðan hátt í samsvari við ásettu reglurnar sbrt. § 5, stk. 1, nr. 1.</s>
              <s xml:lang="fo" cert="high" xml:id="ttbdauxpvs">Eigarin ella brúkarin av elektriskum útbunaði skal síggja til, at bøtt verður um feilir og manglar skjótast gjørligt, umframt skjótast gjørligt seta tiltøk í verk, fyri at forða, at feilir og manglar kunnu elva til vanda, sbr. § 3.</s>
            </p>
            <p>
              <s xml:lang="fo" cert="high" xml:id="umcg5fshgm">Vandi skal skiljast, sum nevnt í § 3 í uppskotinum, sum vandi fyri persónar, húsdjór ella ognir.</s>
            </p>
            <p>
              <s xml:lang="fo" cert="high" xml:id="u6ylv4ppsa">Eigari av elektriskum elveitingarútbúnaði hevur eftir § 5, stk. 1 í fyrisitingarkunngerðini ábyrgdina av, at útbúnaðurin verður rikin av einum kvalifiseraðum rakstrarleiðara, soleiðis at útbúnaðurin ikki er til vanda fyri persónar, húsdjór ella ogn.</s>
              <s xml:lang="fo" cert="high" xml:id="usltqcr4ra">Útbúnaðurin skal gerast, rekast og haldast við líka í samsvari við tær teknisku reglurnar, sum eru ásettar í sterkstreymsreglugerðini, ella um tað ikki eru ásetingar í stekstreymsreglugerðini í samsvari við evropiskar ella altjóða standardar.</s>
            </p>
            <p>
              <!-- TODO: add correction annotation <s xml:lang="fo" cert="high">Í § 9 í uppskotinum verða ikki sett ávís krøv til raksturin av elektriskum útbúnaðum, men tað verður bet víst til.</s>
              <s xml:lang="fo" cert="medium">at tað er eigarans ábyrgd, at útbúnaðurin verður rikin sbrt. ásettu reglunum sbrt. § 5, stk. 1, nr. 1 í uppskotinum.</s> -->
              <s xml:lang="fo" cert="high" xml:id="tdwi5d3te6">Í § 9 í uppskotinum verða ikki sett ávís krøv til raksturin av elektriskum útbúnaðum, men tað verður bet víst til, at tað er eigarans ábyrgd, at útbúnaðurin verður rikin sbrt. ásettu reglunum sbrt. § 5, stk. 1, nr. 1 í uppskotinum.</s>
            </p>
            <p>
              <s xml:lang="fo" cert="high" xml:id="niqp246nd3">Eins og tað er eigari ella brúkari, ið hevur ábyrgdina av útbúnaðinum, er tað somuleiðis eigari ella brúkari, ið hava viðlíkahaldskyldu sbrt. stk. 2 í uppskotinum.</s>
              <s xml:lang="fo" cert="high" xml:id="smiea7pssm">Hetta verður grundgivið við, at eigari ella brúkari eru næstir til at hava hesa ábyrgdina.</s>
              <s xml:lang="fo" cert="high" xml:id="b4k276tuk4">Skyldan áliggur brúkara, t.d. leigara, um tað er leigari, ið hevur viðlíkahaldsskylduna, ella um tað er leigarin, ið hevur møguleika fyri at síggja feilir og manglar.</s>
            </p>
            <p>
              <s xml:lang="fo" cert="high" xml:id="ibpwzqejur">Í stk. 3 verður skotið upp, at eigari ella brúkari av elektriskum útbúnaði skal vísa ansni við atliti til at forða fyri, at útbúnaðurin verður yvirlastaður.</s>
            </p>
            <p>
              <s xml:lang="fo" cert="high" xml:id="pzvzt5734r">Skyldan at vísa ansni við atliti til at forða fyri, at elektriski útbúnaðurin verður yvirlastaður áliggur eigaranum av útbúnaðinum.</s>
              <s xml:lang="fo" cert="high" xml:id="y5wvz3ecik">Um eigarin ikki sjálvur er brúkari av útbúnaðinum, liggur skyldan á brúkaranum, eitt nú leigara.</s>
            </p>
          </div>
          <div type="subsection" n="Til § 10">
            <head rend="bold">Til § 10</head>
            <p>
              <s xml:lang="fo" cert="high" xml:id="ayvon4c3ru">Ábyrgd av elektriskum innleggingum er eftir galdandi lóggávu, sbr. § 5 í fyrisitingarkunngerðini, hjá eigara ella brúkara av innleggingini.</s>
            </p>
            <p>
              <s xml:lang="fo" cert="high" xml:id="ex7e7nkfau">Eigari ella brúkari av elektriskari innlegging skal eftir kunngerðini vísa ansni til tess at forða fyri, at innleggingin verður ovbyrjað.</s>
            </p>
            <p>
              <s xml:lang="fo" cert="high" xml:id="wupdylwwxb">Eigari ella brúkari av elektriskari innlegging hevur eftir kunngerðini ábyrgdina av, at innleggingin verður rikin og viðlíkahildin á fullgóðan hátt, og skal rætta feilir og manglar skjótast gjørligt, umframt skjótast gjørligt seta tiltøk í verk til tess at forða fyri, at feilir og manglar kunnu hava við sær vanda.</s>
            </p>
            <p>
              <s xml:lang="fo" cert="high" xml:id="esovmb7kjb">Eigari ella brúkari av elektriskari innlegging hevur eftir kunngerðini skyldu at halda reglurnar um rakstur og viðlíkahald av innleggingum, sum eru ásettar í sterkstreymsreglugerðini um elektriskar innleggingar, ella, um tað ikki eru ásetingar í stekstreymsreglugerðini, í evropiskum ella altjóða standardum.</s>
            </p>
            <p>
              <s xml:lang="fo" cert="high" xml:id="rzujmgneey">Í stk. 1 verður skotið upp, at eigari ella brúkari av elektriskari innlegging hevur ábyrgdina av, at innleggingin lýkur ásettu reglurnar sbrt. § 5, stk. 1, nr. 2 umframt trygdarkravið í § 3.</s>
            </p>
            <p>
              <s xml:lang="fo" cert="high" xml:id="muh3hnetmo">Uppskotið til ásetingina í stk. 1 merkir, at tað er eigari ella brúkari av eini elektriskari innlegging, ið skal síggja til, at innleggingin lýkur ásettar reglum sbrt. § 5, stk. 1, nr. 2 og trygdarkravið í lógaruppskotinum § 3.</s>
            </p>
            <p>
              <s xml:lang="fo" cert="high" xml:id="nl76ef5yhb">Ásetingin leggur soleiðis ábyrgdina fyri elektrisku innleggingina á mest natúrliga eigur at hava ábyrgdina, nevniliga eigarin ella brúkin av innleggingini.</s>
              <s xml:lang="fo" cert="high" xml:id="yn4tbyyeho">Tað er eigari ella brúkari, ið er næstur at bera hesa ábyrgdina, eins og tað er eigari ella brúkari, ið hevur besta møguleika at fáa innleggingina lógliga, um hon ikki lýkur ásettu reglurnar sbrt. § 5, stk. 1, 2 í lógaruppskotinum umframt trygdarkravið í lógaruppskotinum § 3.</s>
            </p>
            <p>
              <s xml:lang="fo" cert="high" xml:id="kfnkzot6jy">Skotið verður upp í stk. 2, at eigari ella brúkari av elektriskari innlegging hevur ábyrgdina av, at innleggingin verður rikin og hildin við líka á fullgóðan hátt í samsvari við ásettu reglurnar sbrt. § 5, stk. 1, nr. 2.</s>
              <s xml:lang="fo" cert="high" xml:id="vnek6iqxib">Eigarin ella brúkarin av elektrisku innleggingini skal bøta um feilir og manglar umframt skjótast gjørligt seta tiltøk í verk at forða fyri, at feilir og manglar kunnu elva til vanda, smbr. § 3.</s>
            </p>
            <p>
              <s xml:lang="fo" cert="high" xml:id="tud75b6usr">Eins og tað er eigari ella brúkari, ið hevur ábyrgdina fyri innleggingini, er tað somuleiðis eigari ella brúkari, ið hevur viðlíkahaldsskyldu, tá hesin er næstur at hava hesa ábrygdina.</s>
              <s xml:lang="fo" cert="high" xml:id="celqh6kcni">Eigari ella brúkari er samstundis næstur til at reka innleggingina á fullgóðan hátt og í samsvari við ásettum reglum sbrt. hesum lógaruppskotinum.</s>
              <s xml:lang="fo" cert="high" xml:id="qqsppaguby">Bæði skyldan at reka innleggingina og at halda hana við líka liggur á brúkara, t.d. leigara, um tað er leigari, ið skyldan er avhendað til, ella um tað er leigari, ið hevur møguleika fyri at varnast feilir og manglar.</s>
            </p>
            <p>
              <s xml:lang="fo" cert="high" xml:id="xsjg7tsd5h">Skotið verður upp í stk. 3, at eigari ella brúkari av elektriskari innlegging skal vísa ansni fyri at forða fyri, at innleggingin verður yvirlastað.</s>
            </p>
            <p>
              <s xml:lang="fo" cert="high" xml:id="jdpkr343om">Skyldan at vísa ansni viðvíkjandi at forða fyri, at innleggingin verður yvirlastað, liggur hjá eigara av innleggingini.</s>
              <s xml:lang="fo" cert="high" xml:id="vna4lerfie">Um eigari ikki sjálvur er brúkari av innleggingini, liggur skyldan hjá brúkara, so sum leigara.</s>
            </p>
            <p>
              <s xml:lang="fo" cert="high" xml:id="pc3m62dc4w">Eigari ella brúkari skal eitt nú syrgja fyri, at ikki ov nógv elektriskt tilfar verður bundið í eina innlegging, soleiðis at innleggingin verður ovbyrjað, eins og eigari ella brúkari t.d. skal syrgja fyri, at leidningar eru óskalaðir og verða fyri ov hørðum trýsti.</s>
            </p>
          </div>
          <div type="subsection" n="Til § 11">
            <head rend="bold">Til § 11</head>
            <p>
              <s xml:lang="fo" cert="high" xml:id="gsqrjtmjfs">Skotið verður upp í § 11, at tann, ið rekur elektriskan útbúnað til útbreiðslu av elektriskari orku, skal ikki seta sum treyt fyri veiting av ravmagni til brúkararnar strengari trygdarkrøv, enn ásettu reglurnar sbrt. § 5, stk. 1.</s>
            </p>
            <p>
              <s xml:lang="fo" cert="high" xml:id="isarrpyygi">Elektriskur útbúnaður fevnir sbrt. allýsingini í § 2, stk. 1 í uppskotinum t.d. um útbúnað til útbreiðslu av elektriskari orku.</s>
            </p>
            <p>
              <s xml:lang="fo" cert="high" xml:id="o6cul6nvtt">Ásetingin hevur ikki til endamáls at regulera hvørji krøv, ið verða sett teimum, t.d. smærri privatum vindmylluframleiðarum, sum lata elektrisitet aftur til netið hjá netfelagnum, og tí skal ásetingin bert fevna um veiting av elektrisiteti til endabrúkaran.</s>
            </p>
          </div>
          <div type="subsection" n="Til § 12">
            <head rend="bold">Til § 12</head>
            <p>
              <s xml:lang="fo" cert="high" xml:id="ujkeyxgn7p">Í § 9 í sterkstreymslógini er ásett, at tann, ið rekur sterkstreymsútbúnað, hevur skyldu at endurrinda tann skaða á persón ella ognir, sum stendst av útbúnaðinum, uttan so at tað verður upplýst, at hin skaddi sjálvur við vilja ella av óansni hevur verið orsøk til skaðan, ella at skaðin ikki kundi havt verið forðaður við tí sketni ella umhugsan, sum raksturin av slíkum útbúnaði krevur bæði viðvíkjandi rakstarhátti og tilfari.</s>
            </p>
            <p>
              <s xml:lang="fo" cert="high" xml:id="c7bj56zarn">Í § 10 í sterkstreymlógini er ásett, at tann, sum verður fyri skaða, hevur rætt til endurgjald, ikki bara fyri tann skaða, sum hann beinleiðis líður, men eisini fyri tær útreiðslur, vinnumiss og ampar, ið harav standast.</s>
              <s xml:lang="fo" cert="high" xml:id="c4ey53ji23">Er persónskaði, verður at rinda endurgjald fyri mista arbeiðsinntøku, heilsubótarútreiðslur og annan miss, sum stendst av skaðanum, og eina samsýning fyri sviða og pínu.</s>
              <s xml:lang="fo" cert="high" xml:id="h6jyjer73x">Hava varandi fylgjur staðist av skaðanum, verður eisini at rinda samsýning fyri varandi mein og endurgjald fyri miss ella skerjan av vinnunevni.</s>
              <s xml:lang="fo" cert="high" xml:id="ixdr6vd6o5">Virðið av arbeiði í heiminum verður sett javnt við vinnuinntøku.</s>
              <s xml:lang="fo" cert="high" xml:id="xvvwxbxjyl">Við deyða skal endurgjald verða goldið fyri rímiligar jarðarferðaútreiðslur og endurgjald til tann, ið við andlátið hevur mist uppihaldara.</s>
              <s xml:lang="fo" cert="high" xml:id="crrx45vppq">Uppihaldið fevni eisini um virðið av arbeiðinum hjá tí deyða í heiminum.</s>
            </p>
            <p>
              <s xml:lang="fo" cert="high" xml:id="rf4kr75cxj">Í § 11 í lógini er ásett, at kann skaðin standast av fleiri sterkstreymsútbúnaðum, bera allir teir útbúnaðir (sbr. § 9) viðvíkjandi hvørjum, tað ikki kann verða prógvað, at skaðin ómøguliga kann verða elvdur av teimum, samábyrgd mótvegis tí, sum verður skaddur.</s>
              <s xml:lang="fo" cert="high" xml:id="p26eenlh2n">Teir útbúnaðir, sum eru bundnir at rinda endurgjald, ábyrgdast javnt, um annar sáttmáli vantar.</s>
            </p>
            <p>
              <s xml:lang="fo" cert="high" xml:id="qwxgomypex">Skotið verður upp í stk. 1, at tann, ið rekur elektriskan útbúnað, skal lata endurgjald fyri skaða á persón ella góðs, sum skipanin hevur verið atvold til, uttan so, at prógvað verður, at tað ikki kundi verið forðað fyri, at skaðin hendi við tí ansni og nærlagni, sum rakstur av elektriskarum útbúnaði krevur.</s>
            </p>
            <p>
              <s xml:lang="fo" cert="high" xml:id="k2tvm7oads">Talan er um endurgjaldsábyrgd sbrt. culpareglu við øvugtari próvbyrðu, tá ið tann, ið rekur viðkomandi elveitingarskipan, fyri at vera leysur fyri endurgjaldsábyrgd, skal gera greiðu fyri, at skaðin ikki kundi verið forðaður við tí ansni og nærlagni, sum rakstur av elveitingarskipan krevur.</s>
            </p>
            <p>
              <s xml:lang="fo" cert="high" xml:id="mkq32rymy4">Skotið verður upp, at um skaðin kann standast av fleiri elektriskum útbúnaðum, hefta allir, ið reka útbúnaðir, samhaldsfast fyri tí skadda, um ikki tann, ið rekur eina av viðkomandi elektrisku útbúnaðunum kann greiða fyri, at skaðin ikki er hendur, orsakað av tí útbúnaðinum.</s>
              <s xml:lang="fo" cert="high" xml:id="mc55o7cq2h">Tey, ið reka útbúnaðir, ið eru orsøk til skaða, hefta fyri endurgjaldi, tá eingin annar sáttmáli er galdandi fyri hetta.</s>
            </p>
            <p>
              <s xml:lang="fo" cert="high" xml:id="z3gpcayat4">Stk. 2 í uppskotinum ásetur býtið av endurgjaldsrættarligu ábyrgdini og er ein seráseting um samhaldsfasta ábyrgd.</s>
            </p>
          </div>
          <div type="subsection" n="Til § 13">
            <head rend="bold">Til § 13</head>
            <p>
              <s xml:lang="fo" cert="high" xml:id="hm475wjfud">Eftir uppskotinum skal Elnevndin hava eftirlit við, at lógin og reglur, ásettar sbrt. lógini, verða hildnar.</s>
            </p>
            <p>
              <s xml:lang="fo" cert="high" xml:id="ied2rhcyay">Elnevndin er myndugleiki á økinum fyri elektriskan útbúnað, elektriskar innleggingar og elektriskt tilfar.</s>
              <s xml:lang="fo" cert="high" xml:id="ticlyrud7h">Tí er avgerandi, at Elnevndin kann hava eftirlit á øllum økjum, ið eru fevnd av lógaruppskotinum, eins og galdandi er í dag.</s>
              <s xml:lang="fo" cert="high" xml:id="bw274ds4ss">Møguleikarnir at hava eftirlit verða ikki víðkaðir í mun til tað, sum er galdandi í dag.</s>
            </p>
            <p>
              <s xml:lang="fo" cert="high" xml:id="urq2czxrz4">Eftirlit skal skiljast í breiðari merking, sum fevnir um bæði umsjón, marknaðareftirlit og marknaðaryvirvøku.</s>
              <s xml:lang="fo" cert="high" xml:id="s4rz5rfzj6">Eftirlit kann sostatt vera bæði skriviborðseftirlit og eftirlit á staðnum.</s>
              <s xml:lang="fo" cert="high" xml:id="aqwkoj6o2d">Eftirlit á staðnum kann vera bæði á almennum og privatum ognum og økjum.</s>
              <s xml:lang="fo" cert="high" xml:id="v6kvk3pkdu">Ætlanin við ásetingini er, at Elnevndin ikki skal vera avmarkað í háttinum, nevndin ynskir at útinna eftirlitið.</s>
            </p>
            <p>
              <s xml:lang="fo" cert="high" xml:id="f32snwme2m">Skotið verður upp í stk. 2, at Elnevndin kann krevja at fáa allar tær upplýsingar, ið eru neyðugar fyri útinnan av eftirliti eftir stk. 1.</s>
              <s xml:lang="fo" cert="high" xml:id="y5hzx3gaky">Samstundis verður ásett, at upplýsingarnar kunnu fáast við at venda sær til fyritøkur ella persónar, ið projektera, reka og gera elektriskan útbúnað ella elektriskar innleggingar umframt allar liðir í umsetningi av elektriskum tilfari.</s>
            </p>
            <p>
              <s xml:lang="fo" cert="high" xml:id="ffs7cfjaye">Í kunngerð nr. 171 frá 21. september 1993 um trygdar- og eftirlitsreglur viðvíkjandi eltilfari er ásett, at elektriskt tilfar, ið ikki lýkur tey trygdarkrøv (ólógligt tilfar), kann ikki verða selt, útflýggjað ella nýtt her á landi, og at eftirlitið við, at eltilfar lýkur trygdarkrøvini, verður útint av Elnevndini.</s>
            </p>
            <p>
              <s xml:lang="fo" cert="high" xml:id="wscdhorrql">Í § 13, stk. 3 í fyrisitingarkunngerðini hava tey, ið selja, framleiða og innflyta elektriskt tilfar skyldu til at geva allar upplýsingar, ið eru neyðugar fyri at meta, um útgerðin er lóglig.</s>
            </p>
            <p>
              <s xml:lang="fo" cert="high" xml:id="wd2tk6dgx7">Upplýsingarskyldan er av stórum týdningi fyri, at Elnevndin kann útinna munadygt eftirlit.</s>
              <s xml:lang="fo" cert="high" xml:id="ggtog2xyfb">Metingin av, hvørjar upplýsingar skulu innsavnast í sambandi við eftirlitið, verður altíð gjørd út frá eini proportionalitetsmeting.</s>
              <s xml:lang="fo" cert="high" xml:id="dpxv3wf4xu">Eitt nú kann eigari, brúkari, innleggjari ella annar viðkomandi virkisrekandi hava upplýsingar, sum Elnevndin skal brúka fyri at gera eftirlit.</s>
              <s xml:lang="fo" cert="high" xml:id="gilgjdwnmm">Hetta kann eisini vera ein, ið framleiðir elektriskt tilfar, ella umboð fyri hendan.</s>
            </p>
            <p>
              <s xml:lang="fo" cert="high" xml:id="aao7vjp3cw">Viðmerkjast skal, at skotið verður upp, at ásetingin verður beinleiðis revsiáløgd, sbr. § 38, stk. 1, nr. 2. í uppskotinum.</s>
              <s xml:lang="fo" cert="high" xml:id="ogo6ir5ffc">Verður upplýsingarskyldan ikki hildin, skal fráboðan til løgregluna gerast eftir ítøkiligari meting.</s>
            </p>
            <p>
              <s xml:lang="fo" cert="high" xml:id="u4icmyn2ne">Ásetingin verður avmarkað av vanliga forboðnum ímóti sjálvinkriminering, sum t.d. framgongur av Evropiska Mannarættindasáttmálanum grein 6 umframt § 10 í lóg nr. 442 frá 9. apríl 2004 um rættartrygd í sambandi við fyrisitingaliga nýtslu av tvingsilsinntrivum og upplýsingarskyldum.</s>
              <s xml:lang="fo" cert="high" xml:id="wtlygrurry">Er ítøliligur illgruni um, at upplýsingarnar geva ábendingar um, at viðkomandi hevur framt nakað revsivert, kann sostatt ikki krevjast, at upplýsingarnar verða latnar.</s>
              <s xml:lang="fo" cert="high" xml:id="gt753xfmb7">Í slíkum føri verður málið latið løgregluni til kanningar.</s>
            </p>
            <p>
              <s xml:lang="fo" cert="high" xml:id="kfvoopexkq">Skotið verður upp í stk. 3, at Elnevndin ella tann, sum er heimilaður § 23 í uppskotinum ikki má upplýsa fyri øðrum, at Elnevndin hevur fingið fráboðan frá einum arbeiðstakara ella umboð fyri hendan.</s>
            </p>
            <p>
              <s xml:lang="fo" cert="high" xml:id="elt2zi7byr">Mett verður, at tað eigur at verða tryggjað, at arbeiðstakarar navnleyst kunnu fráboða viðurskifti á arbeiðsplássum teirra til Elnevndina.</s>
            </p>
            <p>
              <s xml:lang="fo" cert="high" xml:id="wox5sp3ptu">Uppskotið skal kunna nýtast í førum, har arbeiðstakari ella umboð arbeiðstakarans meldar arbeiðsgevaran fyri ikki at halda krøv til elektriskar innleggingar, elektriskar skipanir ella elektriska útgerð, sum ásett sbrt. lógaruppskotinum.</s>
              <s xml:lang="fo" cert="high" xml:id="hl3ffri2za">Í hesum førum má Elnevndin ella heimilað eftir § 23, stk. 1, í uppskotinum, ikki upplýsa fyri øðrum, at ein eftirlitsvitjan fer fram eftir eini fráboðan.</s>
            </p>
            <p>
              <s xml:lang="fo" cert="high" xml:id="sxuobuxspe">Ásetingin hevur til endamáls at verja tann starvssetta fyri revsiatgerðum frá arbeiðsgevara, undir hesum serliga uppsøgn.</s>
              <s xml:lang="fo" cert="high" xml:id="np2etevt2s">Um fráboðari er farin úr starvi frá arbeiðsgevara, er fráboðari soleiðis ikki longur fevndur av verndaratlitinum.</s>
            </p>
            <p>
              <s xml:lang="fo" cert="high" xml:id="dzkn5tsiic">Uppskotið er ein serregla (lex specialis) í mun til galdandi reglur um alment innlit eftir innlitslógini og fyrisitingarlógini.</s>
            </p>
            <p>
              <s xml:lang="fo" cert="high" xml:id="rewdasq7fa">Um ein partur eitt nú hevur rætt til skjalainnlit sbrt. fyrisitingarlógini, hevur Elnevndin eftir lógaruppskotinum skyldu til annaðhvørt ikki at lata víðari ella at anonymisera einhvørja upplýsing, sum ger tað møguligt at eyðmerkja tann arbeiðstakara ella umboð fyri hendan, sum hevur boðað frá brotinum.</s>
            </p>
            <p>
              <s xml:lang="fo" cert="high" xml:id="bvc44a63j5">Ásetingin er ikki forðing fyri at geva víðari upplýsingar um, at Elnevndin hevur móttikið eina fráboðan frá einum arbeiðstakara ella umboð fyri hendan, til eitt nú løgreglu og ákærumyndugleika í sambandi við rannsakan og rættarsókn av revsiverdum viðurskiftum, ið eru fevnd av hesum uppskoti.</s>
            </p>
            <p>
              <s xml:lang="fo" cert="high" xml:id="ayrtoiw5gq">Upplýsingar um ein arbeiðstakara ella umboð fyri hendan skal skiljast í samsvari við allýsingina av persónsupplýsingum í løgtingslóg um viðgerð av persónsupplýsingum, har persónsupplýsingar fevna einhvørja upplýsing og meting, sum er knýtt at einum ávísum likamligum persóni.</s>
            </p>
            <p>
              <s xml:lang="fo" cert="high" xml:id="tt3lw6eneq">Ásetingin fevir t.d. um upplýsingar, sum eyðmerkja fráboðaran út frá upplýsingunum um samleikan hjá hesum, ella einhvørjar upplýsingar, sum beinleiðis ella óbeinleiðis gera tað møguligt at gera niðurstøðu um samleikan hjá hesum.</s>
              <s xml:lang="fo" cert="high" xml:id="xnjmzb3poq">Upplýsingar, sum ikki eru gjørdar anonymar á ein slíkan hátt, at tann skrásetti ikki longur kann eyðmerkjast, eru ikki fevndar av hugtakinum persónsupplýsingar.</s>
            </p>
            <p>
              <s xml:lang="fo" cert="high" xml:id="y6x5l7spzl">Í støðutakanini til, um ein persónur kann eyðmerkjast, skulu øll tey hjálparamboð, ið sannlíkt kunnu hugsast, tikin í nýtslu til tess at eyðmerkja viðkomandi, annaðhvørt av dátuábyrgdarhava ella av einhvørjum øðrum persóni, takast við.</s>
            </p>
            <p>
              <s xml:lang="fo" cert="high" xml:id="uznpqole7k">Udenfor den foreslåede bestemmelses anvendelsesområde vil gældende regler efter lov om offentlighed i forvaltningen samt forvaltningsloven finde anvendelse, hvis der er konkrete forhold, der kan begrunde, at en anmeldelse undtages fra aktindsigt.</s>
            </p>
            <p>
              <s xml:lang="fo" cert="high" xml:id="sm5qwsm3pa">Uttan fyri nýtsluøkið fyri ásetingina í uppskotinum skulu galdandi reglur í innlitslógini og fyrisitingarlógini verða nýttar, um ítøkilig viðurskifti eru, sum tala fyri, at ein fráboðan verður undantikin skjalainnliti.</s>
            </p>
          </div>
          <div type="subsection" n="Til § 14">
            <head rend="bold">Til § 14</head>
            <p>
              <s xml:lang="fo" cert="high" xml:id="u4srzohthj">Skotið verður upp, at Elnevndin ella tann, ið nevndin heimilar til tað, til eina og hvørja tíð, við hóskandi samleikaprógvi og uttan rættarúrskurð, hevur atgongd til almenna og privata ogn og økir fyri at útvega upplýsingar til nýtslu í eftirlitinum eftir hesi lóg.</s>
            </p>
            <p>
              <s xml:lang="fo" cert="high" xml:id="oyci6x5nms">Sbrt. § 4, stk. 2 í galdandi sterkstreymslóg hava umboðsfólk hjá Elnevndini, uttan rættarúrskurð, við at vísa hóskandi heimild, atgongd til allan sterkstreymsútbúnað og til øll høli, har eltilfar verður framleitt, selt, goymt ella nýtt.</s>
            </p>
            <p>
              <s xml:lang="fo" cert="high" xml:id="tmfgi6rurk">Uppskotið til ásetingina hevur við sær, at atgongdin, uttan rættarúrskurð, til almenna og privata ogn verður víðkað í mun til galdandi áseting.</s>
              <s xml:lang="fo" cert="high" xml:id="zljepciahh">Bakstøðið fyri hesum er, at tað ikki er gjørligt at avmarka nágreiniliga tey støð og øki, har tað er tørvur á, at Elnevndin kann útinna eftitlit.</s>
            </p>
            <p>
              <s xml:lang="fo" cert="high" xml:id="c5qflil2uj">Ásetingin er neyðug, fyri at Elnevndin kann útinna munadygt eftirlit.</s>
              <s xml:lang="fo" cert="high" xml:id="kajdvd4bfh">Talan kann eitt nú vera um føri, har tann, ið hevur framleitt elektriskt tilfar, kann fjala hetta fyri Elnevndini, um tað ikki verður givin atgongd til staðið, har tilfarið verður framleitt.</s>
              <s xml:lang="fo" cert="high" xml:id="yw7skawplu">Somuleiðis kann koma fyri, at eigari av eitt nú íbúðarinnlegging ikki gevur Elnevndini atgongd til íbúðina, sum so forðar Elnevndini at gera eftirlit sbrt. hesum lógaruppskotinum.</s>
              <s xml:lang="fo" cert="high" xml:id="cyyayn5ye4">Ásetingin kann soleiðis ikki avmarkast til bert at fevna um handilshøli, tí í privatum íbúðum eru eisini elektriskar innleggingar, ið eru fevndar av lógaruppskotinum.</s>
              <s xml:lang="fo" cert="high" xml:id="b6c45xfxw2">Hetta er í samsvari við ábyrgd eigara og brúkara í §§ 9-10 í uppskotinum.</s>
            </p>
            <p>
              <s xml:lang="fo" cert="high" xml:id="qdqimjsuaa">Nýtsluøkið fyri ásetingini, sum skotin er upp, er víðkað í mun til, at hon ikki sum núverandi áseting er avmarkað til at fevna um sterkstreyútbúnað ella støð, har elektriskt tilfar verður framleitt, selt, goymt ella nýtt.</s>
              <s xml:lang="fo" cert="high" xml:id="poufwjpmzt">Skotið verður upp, at ásetingin verður víðkað til at fevna um alla almenna og privata ogn og støð.</s>
              <s xml:lang="fo" cert="high" xml:id="efcpzvoowz">Ásetingin kann verða nýtt í sambandi við eftirlitsvitjanir hjá eigara ella brúkara av elektriskum útbúnaði og elektriskum innleggingum umframt hjá teimum, ið framleiða elektriskt tilfar, umboðsfólkum teirra ella í sambandi við eftirlitsvitjanir í bakhølum hjá handlum.</s>
            </p>
            <p>
              <s xml:lang="fo" cert="high" xml:id="lyo74mljl2">Hinvegin er nýtsluøkið fyri ásetingini í uppskotinum avmarkað fyri tað málsevni, sum Elnevndin kann brúka ásetingina til, í mun til galdandi lóg.</s>
              <s xml:lang="fo" cert="high" xml:id="gq2itg4cfe">Sostatt er bert møguligt hjá nevndini at brúka ásetingina til at útvega upplýsingar til nýtslu í sambandi við eftirlit.</s>
              <s xml:lang="fo" cert="high" xml:id="u67nora5ql">Hetta kann eitt nú vera eftirlit, har frágreiðing verður skrivað um staðfestar feilir.</s>
              <s xml:lang="fo" cert="high" xml:id="avpzpbi2jl">Tað kann eisini vera møguleikin fyri at taka út elektriskt tilfar á einum staði, ið ikki er alment atkomuligt.</s>
              <s xml:lang="fo" cert="high" xml:id="glggxkmhw5">Endamálið við atgongdini skal sostatt vera, at upplýsingar skulu innsavnast, ið eru neyðugir fyri eftirlitið.</s>
            </p>
            <p>
              <s xml:lang="fo" cert="high" xml:id="zfevv4nfhn">Tað er ikki ein fortreyt fyri, at Elnevndin kann fáa atgongd eftir ásetingini, at nevndin hevur vitan um, at á staðnum er vandamikil elektriskur útbúnaður ella elektriskar innleggingar ella vandamikið elektriskt tilfar.</s>
              <s xml:lang="fo" cert="high" xml:id="ktr4bgeswx">Fyri at nevndin kan útinna munadygt eftirlit, er neyðugt at fáa atgongd til støð, har nevndin ikki frammanundan veit, at vandamikil útbúnaður, vandamiklar innleggingar ella vandamikið elektriskt tilfar er, fyri á tann hátt at kunna innsavna vitan um, hvar vandamikil útbúnaður ella innleggingar ella vandamikið tilfar kann vera, og soleiðis leggja eftirlitið til rættis á munadyggasta hátt.</s>
            </p>
            <p>
              <s xml:lang="fo" cert="high" xml:id="owehlje7ym">Um tað er neyðugt at fáa atgongd til almenna og privata ogn og økir valdast m.a., um Elnevndin á annan hátt kann fáa nøktandi upplýsingar til nýtslu í eftirlitinum.</s>
              <s xml:lang="fo" cert="high" xml:id="ygmecjhn2y">T.d. um upplýsingarnar verða sjálvboðið innsendar, ella um tær kunnu innsavnast á økjum, har tørvur ikki er á serstakari atgongd.</s>
              <s xml:lang="fo" cert="high" xml:id="bfommxxqzc">Hvussu eftirlitið kann verða útint á munadyggasta hátt gongur inn í metingina av, um atgongdin kann metast at verða neyðug.</s>
              <!-- TODO: add correction annotation <s xml:lang="fo" cert="medium">Her er talan um eina proportionalitetsavvigan</s> -->
              <s xml:lang="fo" cert="high" xml:id="iamx7am5i6">Her er talan um eina proportionalitetsavvigan.</s>
            </p>
            <p>
              <s xml:lang="fo" cert="high" xml:id="qldz4plygb">Ásetingin er eisini galdandi tey, sum Elnevndin møguliga heimilar at útinna eftirlit eftir lógini.</s>
            </p>
            <p>
              <s xml:lang="fo" cert="high" xml:id="hkml5it4rd">Skotið verður upp í stk. 2, at løgreglan um neyðugt veitir Elnevndini stuðul.</s>
              <s xml:lang="fo" cert="high" xml:id="l3vljkhjrc">Hetta kann t.d. verða aktuelt í eini støðu, har Elnevndini verður noktað atgongd til eitt øki.</s>
              <s xml:lang="fo" cert="high" xml:id="qi4qlvhl65">Í slíkum føri kann tørvur vera á, at løgreglan nýtir vald, fyri at fáa atgongd til økið.</s>
            </p>
          </div>
          <div type="subsection" n="Til § 15">
            <head rend="bold">Til § 15</head>
            <p>
              <s xml:lang="fo" cert="high" xml:id="d6iysketwl">Skotið verður upp í § 15, at Elnevndin kann áleggja eigara ella brúkara av elektriskum úbúnaði ella elektriskari innlegging at lata løggilda elinnleggjarafyritøku fremja eftirlit av útbúnaðinum ella av innleggingini fyri rokning eigarans ella brúkarans.</s>
            </p>
            <p>
              <s xml:lang="fo" cert="high" xml:id="srqardtaoz">§ 15 í lógaruppskotinum er tann minst inntrívandi møguleikin at geva boð, sum Elnevndin hevur í mun til elektriskan útbúnað og elektriskar innleggingar.</s>
            </p>
            <p>
              <s xml:lang="fo" cert="high" xml:id="s2vcaqcmuf">Ásetingin verður bæði viðkomandi at brúka í førum, har Elnevndin hevur verið á eftirlitsvitjan og í førum, har Elnevndin hevur orsøk at halda, at ein útbúnaður ella innlegging er vandamikil, men har Elnevndin ikki sjálv hevur staðfest ítøkiligar feilir ella manglar.</s>
              <s xml:lang="fo" cert="high" xml:id="fjnk2ffucs">Tað kunnu t.d. vera føri, har Elnevndin hevur framt eftirlit í einstakari íbúð í einum íbúðafelagi, og har tað er sannlíkt, at eitt staðfest brek í einari íbúð kemur fyri í øllum íbúðunum hjá íbúðafelagnum.</s>
            </p>
            <p>
              <s xml:lang="fo" cert="high" xml:id="rfqnlj53ff">Eini boð um at lata eftirlit fara fram verð oftast givin viðkomandi, ið eigur elektriska útbúnaðin ella elektrisku innleggingina.</s>
              <s xml:lang="fo" cert="high" xml:id="xrq7n6xhwf">Tó kann eftir eini ítøkiligari meting, t.d. í vinnuleigumáli, vera viðkomandi at lata boðini til brúkara av útbúnaðinum ella innleggingini.</s>
              <s xml:lang="fo" cert="high" xml:id="txb5vses6b">Tað verður altíð tann, ið fær boðini borin, ið skal gjalda fyri, at eftirlitið verður framt.</s>
            </p>
          </div>
          <div type="subsection" n="Til § 16">
            <head rend="bold">Til § 16</head>
            <p>
              <s xml:lang="fo" cert="high" xml:id="gassa227lu">Elnevndin hevur eftir § 3 í sterkstreymslógini eftirlit við gerð og rakstri av elektriskum útbúnaði og elektriskum innleggingum.</s>
            </p>
            <p>
              <s xml:lang="fo" cert="high" xml:id="aw4nvl6hgp">Skotið verður upp í § 16, at Elnevndin kann geva eigara ella brúkara av elektriskum útbúnaði ella elektriskari innlegging boð um at bøta um feilir og manglar við útbúnaðinum ella innleggingini fyri rokning eigarans ella brúkarans.</s>
            </p>
            <p>
              <s xml:lang="fo" cert="high" xml:id="zqeygqo2t4">§ 16 í lógaruppskotinum er ein meira inntrívandi møguleiki at geva boð, enn boð eftir § 15 í lógaruppskotinum við tað, at ásetingin krevur, at eigari ella brúkari bøtir um feilir og manglar við elektriska utbúnaðinum ella elektrisku innleggingini.</s>
              <s xml:lang="fo" cert="high" xml:id="pljjwl75n2">§ 16 í uppskotinum kann hugsast at verða nýtt í sambandi við eini boð eftir § 15, so tvinni boð verða givin.</s>
            </p>
            <p>
              <s xml:lang="fo" cert="high" xml:id="wdp5knwafx">Ásetingin verður t.d. viðkomandi at brúka í førum, har Elnevndin hevur verið á eftirlitsvitjan og staðfest feilir og manglar við elektriska útbúnaðinum ella elektrisku innleggingini ella í teimum førum, har ein løggildur elinnleggjari hevur staðfest feilir og manglar við útbúnaðinum ella innleggingini.</s>
            </p>
            <p>
              <s xml:lang="fo" cert="high" xml:id="bsnpfuj5py">Eini boð um at bøta um feilir og manglar verða oftast givin viðkomandi, ið eigur elektriska útbúnaðin ella elektrisku innleggingina.</s>
              <s xml:lang="fo" cert="high" xml:id="kbzz5w7cv4">Í ítøkiligari meting, t.d. fyri vinnuleigumál, kann tó vera viðkomandi at fráboða til brúkara av útbúnaðinum ella innleggingini.</s>
              <s xml:lang="fo" cert="high" xml:id="erjjvfzdcv">Tað verður altíð tann, ið fær boðini, ið skal gjalda fyri at bøta um feilir og manglar.</s>
            </p>
            <p>
              <s xml:lang="fo" cert="high" xml:id="wdky2hkpvv">Uppskotið hevur við sær broytingar í mun til galdandi lóg við tað, at eftir uppskotinum verður greið heimild til at áleggja eigara ella brúkara av elektriskum útbúnaði ella elektriskari innlegging at rinda kostnaðin av at fremja eftirlit av útbúnaðinum ella av innleggingini.</s>
              <s xml:lang="fo" cert="high" xml:id="dhx6g2wuy2">Slík greið heimild er ikki í fyrisitingarkunngerðini við tað, at tað í kunngerð um ígildissetan av sterkstreymsreglugerð er ásett, at parturin í sterkstreymsreglugerðini um avgjøld ikki skal verða nýttur í Føroyum.</s>
            </p>
            <p>
              <s xml:lang="fo" cert="high" xml:id="zg7wndyycb">Reglurnar, sum eru í fyrisitingarkunngerðini, verða eftir uppskotinum tiknar upp í lógina og heimildirnar, at geva boð um at bøta um feilir og manglar við útbúnaðinum ella innleggingini fyri rokning eigarans ella brúkarans, verða greiðari.</s>
            </p>
          </div>
          <div type="subsection" n="Til § 17">
            <head rend="bold">Til § 17</head>
            <p>
              <s xml:lang="fo" cert="high" xml:id="jzvaardyag">Skotið verður upp, at Elnevndin kann seta forboð fyri at brúka elektriskan útbúnað og elektriska innlegging, ið ikki halda ásettu reglur sbrt. § 5, stk. 1, nr. 1-2 ella trygdarkravið í § 3.</s>
            </p>
            <p>
              <s xml:lang="fo" cert="high" xml:id="mffxuudr7i">Stk. 1 í uppskotinum er tað mest inntrívandi tiltakið, sum Elnevndin kann seta í verk mótvegis elektriskum útbúnaði og elektriskum innleggingum.</s>
            </p>
            <p>
              <s xml:lang="fo" cert="high" xml:id="wmi6pvuqw4">Forboðsmøguleikin kann t.d. brúkast í førum, har Elnevndin hevur staðfest, at ein útbúnaður ella innlegging ikki heldur ásettar reglur sbrt. § 5, stk. 1, nr. 1-2 ella trygdarkravið í § 3.</s>
              <s xml:lang="fo" cert="high" xml:id="qnakhlear7">Forboð er eisini nýtiligt í førum, har tørvur er á at seta forboð fyri nýtslu av útbúnaði ella innlegging í einum tíðarskeiði, t.d. til eini boð um at bøta um feilir og manglar eru fylgd.</s>
              <s xml:lang="fo" cert="high" xml:id="jlu65mx3fi">Skotið verður upp í stk. 2, at Elnevndin kann lata elveiting slíta til viðkomandi útbúnað ella viðkomandi innlegging fyri egnu rokning eigarans ella brúkarans, um eitt forboð eftir stk. 1 ikki verður hildið.</s>
              <s xml:lang="fo" cert="high" xml:id="te5y3zwjwz">Elnevndin kann geva netfelagnum boð um at slíta elveitingina, um forboð eftir stk. 1 verður brotið.</s>
            </p>
            <p>
              <s xml:lang="fo" cert="high" xml:id="qzcwmfh56l">Um eitt forboð, sum er lýst sbrt. § 17, stk. 1 ikki verður hildið, kann hetta fáa álvarsligar avleiðingar.</s>
              <s xml:lang="fo" cert="high" xml:id="wmqdb5f6sq">Tí kann verða neyðugt at lata elveiting slíta til eina elektriska innlegging ella elektriskan útbúnað.</s>
              <s xml:lang="fo" cert="high" xml:id="a75nj5xktm">Tað verður serliga neyðugt í førum, har vandamikil útbúnaður ella vandamikil innlegging er atkomulig fyri mong, so sum innleggingar í vaskikjallarum ella innleggingar ella útbúnaður, ið eru alment atkomulig.</s>
              <s xml:lang="fo" cert="high" xml:id="ccciqaaisq">Elnevndin hevur tí tørv á møguleikanum at geva netfelagnum boð um at slíta veitingina.</s>
            </p>
            <p>
              <s xml:lang="fo" cert="high" xml:id="blwragp72d">Elnevndin hevur ikki sjálv møguleika fyri at slíta elveiting og hevur tí tørv á hjálp til tað frá netfelagnum.</s>
              <s xml:lang="fo" cert="high" xml:id="kab35eeqky">Um netfelagið ikki sjálvboðið slítur, kann Elnevndin áleggja felagnum at slíta.</s>
            </p>
            <p>
              <s xml:lang="fo" cert="high" xml:id="xubqnacn6o">Skotið verður upp í stk. 3, at Elnevndin kann krevja kostnaðir av at slíta elveitingina endurrindaða av viðkomandi, ið fekk fráboðan um boð sbrt. stk. 1.</s>
            </p>
            <p>
              <s xml:lang="fo" cert="high" xml:id="qlhjryr7rz">Elnevndin rindar í fyrsta umfari fyri at slíta streymin, men mett verður, at mest hóskandi er, um peningurin verður endurrindaður av viðkomandi, ið hevur brotið nýtsluforboð, tá hesin er beinleiðis orsøk til, at Elenvndin hevur útreiðslur av streymslitinum.</s>
            </p>
            <p>
              <s xml:lang="fo" cert="high" xml:id="z65kbrwid4">Reglurnar, sum eru í fyrisitingarkunngerðini, verða eftir uppskotinum tiknar upp í lógina, og heimildirnar verða greiðari, um at Elnevndin kann lata elveiting slíta til viðkomandi útbúnað ella viðkomandi innlegging fyri rokning eigarans ella brúkarans, um eitt forboð eftir stk. 1 ikki verður hildið og til, at Elnevndin kann geva netfelagnum boð um at slíta elveitingina, um forboð eftir stk. 1 verður brotið.</s>
            </p>
          </div>
          <div type="subsection" n="Til § 18">
            <head rend="bold">Til § 18</head>
            <p>
              <s xml:lang="fo" cert="high" xml:id="sue7sv35nw">Skotið verður upp í stk. 1, at Elnevndin uttan kostnað kann úttaka elektriskt tilfar til nýtslu til eftirlit sbrt. § 13, stk. 1.</s>
            </p>
            <p>
              <s xml:lang="fo" cert="high" xml:id="ajcsgygxvh">Tað kunnu úttakast eitt ella fleiri eintøk av tilfarinum, alt eftir tørvi.</s>
              <s xml:lang="fo" cert="high" xml:id="iezjjf27vu">Tað er góð fyrisitingarvenja at lata kvittan fyri tiknu eintøkini.</s>
            </p>
            <p>
              <s xml:lang="fo" cert="high" xml:id="yc46gpu3cs">Elnevndin hevur ikki sjálv møguleika at gera tekniskar kanningar av tilfarinum, og Elnevndin má tí senda tilfarið til tekniskar kanningar á uttanhýsis royndarstovu.</s>
              <s xml:lang="fo" cert="high" xml:id="lgzmszpm6o">Tað skal til einhvørja tíð vera eitt endamál við úttøkuni og ein saklig orsøk til at taka tilfarið.</s>
            </p>
            <p>
              <s xml:lang="fo" cert="high" xml:id="v2sla46spu">Byrjanarstøðið er, at elektriska tilfarið verður latið aftur skjótast gjørligt eftir kanning.</s>
              <s xml:lang="fo" cert="high" xml:id="v67jvfbqld">Elnevndin kann tó hava tørv á at goyma tilfarið sum próvtilfar at brúka í møguligum rættarmáli.</s>
              <s xml:lang="fo" cert="high" xml:id="cxojsxskoy">Tilfarið kann eisini vera so mikið skatt eftir kanning, at tað má vrakast.</s>
              <s xml:lang="fo" cert="high" xml:id="pirrr4ffjm">Um vinnurekandi ynskir skadda elektriska tilfarið afturflýggjað, verður hetta tó eisini gjørligt.</s>
              <s xml:lang="fo" cert="high" xml:id="aoe2z4tnho">Vinnurekandi kann tó ikki í øllum førum vænta at fáa tilfarið aftur, um tilfarið er oyðilagt í kanningini.</s>
            </p>
            <p>
              <s xml:lang="fo" cert="high" xml:id="veg74xvysq">Skotið verður upp í stk. 2, at Elnevndin kann lata fremja tekniska kanning av elektriskum tilfari, sum er úttikið eftir stk. 1.</s>
              <s xml:lang="fo" cert="high" xml:id="udkb5ebejx">Elnevndin kann krevja kostnaðirnar fyri uttanhýsis tekniskar kanningar endurrindaðar av viðkomandi, sum í sambandi við kanningina fær fráboðan um boð ella forboð sbrt. §§ 19 og 20, stk. 1-2.</s>
            </p>
            <p>
              <s xml:lang="fo" cert="high" xml:id="avaxqe2riq">Eftir uppskotinum kann kravið um endurrindan av kostanðinum bert verða sett, tá boð ella forboð er lýst.</s>
              <s xml:lang="fo" cert="high" xml:id="zakds4qwof">Tað verður mett at vera hóskandi, at tað er Elnevndin sum í byrjanarstøðu rindar fyri kostnaðir fyri uttanhýsis tekniskar kanningar, ið metast vera neyðugar fyri at gera av, um inntriv skal fremjast, og at kostnaðirnir síðani kunnu leggjast á tann, ið fær fráboðan um boð ella forboð.</s>
              <s xml:lang="fo" cert="high" xml:id="dszc3e7nsh">Skotið verður upp, at tað bert er tann, ið fær fráboðan um boð ella forboð, ið skal rinda kostnaðir, meðan kostnaðir til uttanhýsis tekniskar kanningar, ið ikki hava við sær boð ella forboð, verða rindaðar av Elnevndini.</s>
              <s xml:lang="fo" cert="high" xml:id="br64znjhvy">Endamálið við reglunum er m.a. at skapa størri áeggjan til, at reglurnar verða fylgdar.</s>
            </p>
            <p>
              <s xml:lang="fo" cert="high" xml:id="fcatraagie">Ásetingin í uppskotinum kann bert brúkast í mun til elektriskt tilfar.</s>
            </p>
            <p>
              <s xml:lang="fo" cert="high" xml:id="eqttncdo6q">Reglurnar, sum í dag eru í fyrisitingarkunngerðini, verða eftir uppskotinum tiknar upp í lógina, og heimildirnar verða greiðari, um at Elnevndin kann krevja kostnaðirnar fyri uttanhýsis tekniskar kanningar endurrindaðar av viðkomandi, sum í sambandi við kanningina fær fráboðan um boð ella forboð sbrt. §§ 19 og 20, stk. 1-2.</s>
            </p>
          </div>
          <div type="subsection" n="Til § 19">
            <head rend="bold">Til § 19</head>
            <p>
              <s xml:lang="fo" cert="high" xml:id="kg4bymbeqd">Skotið verður upp, at Elnevndin kann geva boð um at bøta um feilir og manglar við elektriskum tilfari, sum ikki lýkur ásettar reglur sbrt. § 5, stk. 1, nr. 3 ella trygdarkravið í § 4.</s>
            </p>
            <p>
              <s xml:lang="fo" cert="high" xml:id="muf3qsrkju">Hetta er nýggj áseting í mun til galdandi lóggávu.</s>
            </p>
            <p>
              <s xml:lang="fo" cert="high" xml:id="cqvugl2n6r">Møguleikin at geva boð um at bøtast skal um feilir og manglar við elektriskum tilfari er minni inntriv, enn eitt forboð sbrt. § 20, stk. 1 í uppskotinum.</s>
              <s xml:lang="fo" cert="high" xml:id="tyctbrv4am">Tað verður viðkomandi at krevja ábøtur í førum, har tað eftir eini proportionalitetsmeting ikki verður mett skilagott at seta forboð fyri t.d. sølu av elektriska tilfarinum, um feilurin ella mangulin rættast við einum minni inntrivandi tiltaki.</s>
            </p>
            <p>
              <s xml:lang="fo" cert="high" xml:id="iwmtoudajk">Boð um ábøtur kunnu vera bæði viðkomandi í mun til elektrist tilfar, ið longu er selt til brúkara, og í mun til elektriskt tilfar, sum liggur á goymslu.</s>
            </p>
          </div>
          <div type="subsection" n="Til § 20">
            <head rend="bold">Til § 20</head>
            <p>
              <s xml:lang="fo" cert="high" xml:id="o3vnmtunz4">Skotið verður upp í stk. 1, at Elnevndin kann seta forboð fyri sølu, útflýggjan, innlegging ella brúki av elektriskum tilfari, sum ikki lýkur ásettar reglur sbrt. § 5, stk. 1, nr. 3 ella trygdarkravið í § 4.</s>
            </p>
            <p>
              <s xml:lang="fo" cert="high" xml:id="ztyebbieow">Verður tað við eftirliti av elektriskum tilfari ella aðramáta staðfest, at hetta er ólógligt, kann Elnevndin eftir galdandi reglum seta forboð móti sølu, útflýggjan og innlegging av tilfari av hesum slag til nýtslu her á landi.</s>
              <s xml:lang="fo" cert="high" xml:id="mjyuewbptw">Tá ið forboð er sett, kann Elnevndin áleggja at taka aftur selt tilfar.</s>
              <s xml:lang="fo" cert="high" xml:id="qdtzdn3nis">Elnevndin kann áleggja seljara o.a. tilfarið afturkallað við almennari lýsing umframt, at Elnevndin kann skipa fyri, at ávaring verður lýst um nýtslu av slíkum ólógligum tilfari.</s>
              <s xml:lang="fo" cert="high" xml:id="xzuchfbcy7">Eftir ásetingini í stk. 1 í uppskotinum kann Elnevndin seta forboð fyri sølu, útflýggjan, innlegging ella brúki av elektriskum tilfari, ið ikki lýkur ásettar reglur sbrt. § 5, stk. 1, nr. 3 ella trygdarkravið í § 4.</s>
            </p>
            <p>
              <s xml:lang="fo" cert="high" xml:id="ixaqihgvag">Við sølu skal skiljast søla frá ítøkiligum handlum, internethandlum, á marknaðum ella líknandi við vinningi fyri eyga.</s>
              <s xml:lang="fo" cert="high" xml:id="kdnakl4cdf">Við útflýggjan skal skiljast í mun til sølu, tilfar, ið ikki er selt við vinningi fyri eyga, men t.d. er útflýggjað ókeypis.</s>
            </p>
            <p>
              <s xml:lang="fo" cert="high" xml:id="g2tlk2n6zf">Við forboð fyri innlegging av elektriskum tilfari skal skiljast forboð fyri at leggja inn elektriskt tilfar, sum er selt til hetta endamálið.</s>
            </p>
            <p>
              <s xml:lang="fo" cert="high" xml:id="cpgqqr5f5a">Eitt forboð kann venda sær ímóti einum og hvørjum, og sama um tilfarið annaðhvørt er selt við vinningi fyri eyga ella útflýggjað ókeypis.</s>
              <s xml:lang="fo" cert="high" xml:id="ejao7tounu">Ein og hvør skal skiljast vítt og kann vera tann, sum upprunaliga seldi tilfarið ella ein uppboðssøla, sum bert virkar sum millumliður.</s>
              <s xml:lang="fo" cert="high" xml:id="cjpccc6kpl">Munur verður ikki gjørdur á vinnurekandi og privatum, tá tað t.d. verður viðkomandi at kunna fráboða søluforboð fyri vinnurekandi, meðan tað er meira viðkomandi at fráboða nýtsluforboð fyri einum privatum.</s>
              <s xml:lang="fo" cert="high" xml:id="naf3yz5xme">Sama forboð kann eisini fráboðast fleiri pørtum, um hetta verður hildið vera neyðugt.</s>
            </p>
            <p>
              <s xml:lang="fo" cert="high" xml:id="abaofl7ztm">Í samsvari við fyrisitingarrættarligu proportionalitetsmeginreglurnar skal størri inntriv enn neyðugt fyri at røkka endamálinum ikki verða nýtt.</s>
              <s xml:lang="fo" cert="high" xml:id="nwxwa6ntzz">Tað verður altíð tann, sum forboðið er sett fyri, ið skal gjalda tær útreiðslur, ið kunnu hava samband við at ganga forboðnum á møti.</s>
              <s xml:lang="fo" cert="high" xml:id="evbfaesnbu">Tað verður eftir eini ítøkliligari meting, um forboðið verður brotið.</s>
              <s xml:lang="fo" cert="high" xml:id="njv7zqpem6">Elnevndin ger metingina.</s>
            </p>
            <p>
              <s xml:lang="fo" cert="high" xml:id="xd7yq4s3hs">Skotið verður upp í stk. 2, at Elnevndin kann áleggja, at elektriskt tilfar, ið er fevnt av forboðnum sbrt. 1, verður tikið aftur av marknaðinum, afturkallað frá brúkarunum ella fyribeint.</s>
            </p>
            <p>
              <s xml:lang="fo" cert="high" xml:id="eozhs6c2ls">Stk. 2 í uppskotinum gevur møguleika fyri at geva boð um, at elektriska tilfarið, ið er fevnt av einum forboði, samstundis verður tikið av marknaðinum.</s>
              <s xml:lang="fo" cert="high" xml:id="t5rnf5qjit">Tað merkir eitthvørt tiltak við tí í hyggju at forða fyri, at vandamikið tilfarð ella tilfar, ið ikki lýkur galdandi reglur, verður marknaðarført.</s>
            </p>
            <p>
              <s xml:lang="fo" cert="high" xml:id="f7x2pjdf54">Somuleiðis ber til at geva boð um, at elektriskt tilfar verður afturkallað frá brúkarum.</s>
              <s xml:lang="fo" cert="high" xml:id="qefhugwk3s">Við afturkalling skal skiljast eitthvørt tiltak við afturbering í hyggju av vandamiklum tilfari, ið ikki lýkur galdandi reglur, sum áður hevur verið veitt ella gjørt tøkt fyri brúkarum.</s>
            </p>
            <p>
              <s xml:lang="fo" cert="high" xml:id="xx6bobdiqz">Seinasta og mest víðfevnda tiltak er boð um fyribeinan, tí slíkt boð fær munandi fíggjarligar avleiðingar fyri tann, sum boðið er vent til.</s>
            </p>
            <p>
              <s xml:lang="fo" cert="high" xml:id="dqudy74etk">Tiltakið verður mett neyðugt í serligum førum, har einki av tiltøkunum omanfyri metast vera nøktandi fyri at beina burtur tann vanda, sum elektriska tilfarið í sjálvum sær er atvold til.</s>
              <s xml:lang="fo" cert="high" xml:id="ajdza5sg42">Ásetingin kann nýtast í einum føri, har tilfarið er ein vandi í sjalvum sær, soleiðis at bert við at hava tilfarið standandi verður hetta til vanda fyri persónar, húsdjór ella ognir.</s>
            </p>
            <p>
              <s xml:lang="fo" cert="high" xml:id="h35yadifyp">§ 20, stk. 2, sum skotin er upp, tekur ikki støðu til keypirættarligar spurningar í sambandi við afturbering av tilfarið, sum t.d. er afturkallað.</s>
            </p>
            <p>
              <s xml:lang="fo" cert="high" xml:id="b433xziauu">Skotið verður uppi í stk. 3, at Elnevndin kann geva boð um, at elektriskt tilfar, sum er fevnt av forboði eftir stk. 1, verður frákoplað.</s>
            </p>
            <p>
              <s xml:lang="fo" cert="high" xml:id="f4atxpaet2">Tað framgongur av fyrisitingarkunngerðini, at metir Elnevndin, at atlitið til trygd brúkarans krevur hetta, kann ásetast, at viðkomandi tilfar ikki longur kann brúkast.</s>
              <s xml:lang="fo" cert="high" xml:id="r5bbf5c24q">Elnevndin kann eisini avgera, at slíkt tilfar skal frákoplast og møguliga takast sundur, um hetta er fast innlagt, og kann í hesum sambandi geva løggildari elinnleggjarafyritøku boð um at taka sundur og taka aftur fast innlagt tilfar.</s>
            </p>
            <p>
              <s xml:lang="fo" cert="high" xml:id="dwignn7mus">Stk. 3 í uppskotinum er ætlað at nýta í førum, har t.d. nýtsluforboð ikki er nøktandi til at forða fyri vandanum, men har tað verður mett neyðugt við fleiri tiltøkum, sum t.d. frákopling av elektriskari útgerð.</s>
            </p>
            <p>
              <s xml:lang="fo" cert="high" xml:id="yrvdwhsqdt">Skotið verður upp í stk. 4, at Elnevndin kann geva løggildari elinnleggingarfyritøku boð um at frákobla íbundið elektriskt tilfar, um eini boð sbrt. stk. 3 ikki verður fylgd.</s>
              <s xml:lang="fo" cert="high" xml:id="kpzbjf4shy">Elnevndin kann krevja kostnaðin fyri frákoblingina endurrindaða av viðkomandi, ið hevur fingið fráboðan um boð sbrt. stk. 3.</s>
            </p>
            <p>
              <s xml:lang="fo" cert="high" xml:id="v4aos5lp77">Ásetingin, ið skotin er upp, kann brúkast í førum, har tann, ið hevur fingið fráboðan um boð eftir stk. 3 í uppskotinum, ikki hevur fylgt boðum um frákopling.</s>
              <s xml:lang="fo" cert="high" xml:id="kam5vo7qvy">Her kann Elnevndin geva løggildari elinnleggingarfyritøku boð um at fremja frákoplingina.</s>
              <s xml:lang="fo" cert="high" xml:id="mxniwkuvb7">Kostnaðirnir, sum Elnevndin hevur í hesum sambandi, kunnu krevjast endurrindaðir av viðkomandi, ið fekk fráboðanina um boð sbrt. stk. 3 í uppskotinum.</s>
            </p>
          </div>
          <div type="subsection" n="Til § 21">
            <head rend="bold">Til § 21</head>
            <p>
              <s xml:lang="fo" cert="high" xml:id="wgrifvtjcj">Skotið verður upp í § 21, sum nýggja áseting í mun til galdandi lóggávu, at Elnevndin kann geva viðkomandi boð, sum hevur fingið fráboðan um undantak eftir treytum eftir § 6, stk. 1, at halda hesi.</s>
            </p>
            <p>
              <s xml:lang="fo" cert="high" xml:id="pmjnsxgcnc">Skotið verður upp, at tá treytir í undantaki eftir § 6, stk. 1 verða settar til viks, verða givin boð heldur enn revsitiltøk.</s>
              <s xml:lang="fo" cert="high" xml:id="ucjpthr722">Orsøkin til hetta er, at ynskiligt er, at undantak við treytum verður hildið, og tí verður mett at vera meira gagnligt at geva boð heldur enn at revsa.</s>
              <s xml:lang="fo" cert="high" xml:id="w72n3x5es6">Sostatt fær tann, ið hevur fingið fráboðan um undantak við treytum, ein møguleika at rætta vantandi hald av treytum fyri undantak.</s>
              <s xml:lang="fo" cert="high" xml:id="lanw6pxp6m">Tí verður fyrst viðkomandi at melda viðurskifti til løgregluna, tá givin boð verða brotin.</s>
              <s xml:lang="fo" cert="high" xml:id="kbymd2zinu">Mett verður, at slík mannagongd er munadyggasta tiltak at tryggja, at treytir í undantaki verða hildnar.</s>
            </p>
          </div>
          <div type="subsection" n="Til § 22">
            <head rend="bold">Til § 22</head>
            <p>
              <s xml:lang="fo" cert="high" xml:id="qordckkvwk">Skotið verður upp í stk. 1, at Elnevndin kann upplýsa fyri almenninginum um vandan við elektriskum útbúnaðum, elektriskum innleggingum og elektriskum tilfari, tá boð ella forboð eftir §§ 15, 16, 17, stk. 1, 19 og 20, stk. 1-2 eru givin.</s>
            </p>
            <p>
              <s xml:lang="fo" cert="high" xml:id="kijgajd5tp">Í kunngerð um trygdar- og eftirlitsreglur viðvíkjandi elektriskum tilfari og í § 14, stk. 5 í fyrsitinarkunngerðini eru nærri reglur um at upplýsa fyri almenninginum um vandan við elektriskum útbúnaði, elektriskum innleggingum og elektriskum tilfari, tá boð ella forboð eru givin.</s>
            </p>
            <p>
              <s xml:lang="fo" cert="high" xml:id="u52il7af6g">Elnevndin kann eftir galdandi reglum gera av, at eitt forboð skal almannakunngerast.</s>
              <s xml:lang="fo" cert="high" xml:id="qvshjs5fq5">Tað er tó ikki heimild til, sum tað annars er eftir fyrisitingarkunngerðini, at kostnaðirnir hesum viðvíkjandi skulu rindast av fyrsta liði í umsetningini í Føroyum, sbr. at tað í kunngerð nr. 117 frá 19. juli 2019 um sterkstreymsreglugerð o.a. er ásett, at reglurnar í sterkstreymsreglugerðini um avgjøld ikki skulu nýtast í Føroyum.</s>
            </p>
            <p>
              <s xml:lang="fo" cert="high" xml:id="ignfza34oe">Eisini kann eftir galdandi reglum avgerast, at skelti verða sett fram í handlum, sýnisgluggum og líknandi.</s>
              <s xml:lang="fo" cert="high" xml:id="nrla5dui3j">Eftir kunngerð um trygdar- og eftirlitsreglur viðvíkjandi elektriskum tilfari eftir og í § 14, stk. 5 í fyrisitingarkunngerðini kann Elnevndin sjálv taka avgerð um at almannakunngera bæði forboð móti sølu av ólógligum tilfari, skyldu at afturkalla tilfar og forboð móti nýtslu av tilfari.</s>
            </p>
            <p>
              <s xml:lang="fo" cert="high" xml:id="e7wzep6sbl">Tað eru fleri møguleikar at almannakunngera, t.d. við at leggja upplýsingarnar út á alnetið, upplýsa í bløðum og øðrum fjølmiðlum.</s>
            </p>
            <p>
              <s xml:lang="fo" cert="high" xml:id="syqxrnhqeq">Almannakunngeringin skal innihalda upplýsingar, ið eru hóskandi til at eyðmerkja útbúnaðin, innleggingina ella tilfarið.</s>
              <s xml:lang="fo" cert="high" xml:id="oliszz7l7b">Stk. 1 í uppskotinum hevur heimild at almannakunngera allar neyðugar upplýsingar til eyðmerking av útbúnaðinum, innleggingini ella tilfarinum.</s>
            </p>
            <p>
              <s xml:lang="fo" cert="high" xml:id="rnana55wgn">Skotið verður upp í stk. 2, at Elnevndin í sambandi við upplýsingar eftir stk. 1 bert kann geva víðari upplýsingar, ið hava eyðkenni av handilsloynidómum, tá hetta verður mett neyðugt fyri at verja trygdina hjá brúkarunum.</s>
            </p>
            <p>
              <s xml:lang="fo" cert="high" xml:id="imiiqwgw4h">Eftir uppskotinum til ásetingina hevur Elnevndin skyldu at tryggja, at upplýsingar, ið hava stóran fíggjarligan týdning fyri viðkomandi fyritøku, og sum tí kunnu roknast sum haldilsloynidómar, ikki verða latnar víðari.</s>
              <s xml:lang="fo" cert="high" xml:id="cl7e3usgpe">Í metingini av hesum hevur Elnevndin skyldu at hoyra viðkomandi fyritøku, og síðani gera eina meting av fíggjarliga týdninginum fyri fyritøkuna øðrumegin og brúkaratrygdina hinumegin.</s>
            </p>
            <p>
              <s xml:lang="fo" cert="high" xml:id="xxmh37pyqp">Í teimum førum, har tað er neyðugt við atliti til verju av brúkaratrygdini, verða upplýsingar tó latnar víðari, hóast hesar innihalda handilsloynidómar.</s>
              <s xml:lang="fo" cert="high" xml:id="ty3chqhufs">Talan verður um heilt serlig føri, har upplýsingarnar, ið ikki kunnu metast sum handilsloynidómar, ikki eru nøktandi fyri at tryggja almenninginum tær upplýsingar, ið gera tað møguligt at sleppa undan, at vandi stendst av hesum.</s>
              <s xml:lang="fo" cert="high" xml:id="v5fm6jqq4e">Hinvegin verður ikki talan um serlig føri, tá Elnevndin hevur ítøkiliga vitan um, at viðkomandi fyritøka longu hevur forðað fyri vandanum fyri allar viðkomandi brúkarar.</s>
            </p>
          </div>
          <div type="subsection" n="Til § 23">
            <head rend="bold">Til § 23</head>
            <p>
              <s xml:lang="fo" cert="high" xml:id="faxhhc7zty">Eftir § 21 í galdandi løgtingslóg um sterkstreymsútbúnað kann landsstýrismaðurin eftir tilmæli frá Elnevndini heilt ella lutvíst avhenda eftirlitið við innleggingum til eigaran ella nýtaran av teimum útbúnaðum, haðani avvarðandi innleggingar fáa streym.</s>
              <s xml:lang="fo" cert="high" xml:id="stkkiwhvsk">Avhending av eftirliti kann verða tikin aftur, um elnevndin eftir gjørdar kanningar tykir, at eftirlitið ikki verður gjørt nóg væl.</s>
            </p>
            <p>
              <s xml:lang="fo" cert="high" xml:id="vi3dm4fuoc">Við uppskotinum verður frameftir eisini møguleiki fyri at heimila netfelagnum at hava eftirlit við innleggingum, men heimildin verður munandi víðkað, soleiðis at fleiri av uppgávunum hjá Elnevndini umframt til netfelagið eisini kunnu verða latnar einum almennum stovni ella privatum fyritøkum.</s>
            </p>
            <p>
              <s xml:lang="fo" cert="high" xml:id="hrxziq6rjk">Tað krevst lógarheimild at áleggja privatum, kommunum og kommunalum felagskapum almennar uppgávur.</s>
              <s xml:lang="fo" cert="high" xml:id="jzep2sreed">Endamálið við ásetingini í uppskotinum er at fáa umsitingina, undir hesum eftirliti við lóggávuni, í eina meira skipaða og trygga legu.</s>
            </p>
            <p>
              <s xml:lang="fo" cert="high" xml:id="fhrkowic47">Skotið verður upp, at Elnevndin við góðkenning frá landstýrismanninum kann heimila almennum stovni, netfelagnum ella øðrum privatum fyritøkum, at fremja eftirlitsuppgávur eftir § 13, stk. 1, hjálpa Elnevndini at fremja eftirlitsuppgávur eftir § 13, stk. 1, ella geva boð ella seta forboð eftir §§ 15, 16, 17, stk. 1, 19 og 20, stk. 1-2 í uppskotinum.</s>
            </p>
            <p>
              <s xml:lang="fo" cert="high" xml:id="wkwfn65o5h">Boð ella forboð, sum eru meiri inntrívandi, t.d. sbrt. § 17, stk. 1 og 2 í uppskotinum at slíta elveitingina fyri eigarans rokning, um brot verður framt á forboð at nýta innleggingina, skulu útinnast av Elnevndini.</s>
              <s xml:lang="fo" cert="high" xml:id="x4rxklnacc">Eftir § 37, stk. 2 í uppskotinum kunnu avgerðir, sum mynduleiki, netfelag ella privat fyritøka hevur tikið eftir heimiling eftir § 23, kærast til Elnevndina.</s>
              <s xml:lang="fo" cert="high" xml:id="ooa6fvf753">Elnevndin kann seta krav um, at boð ella forboð innihalda upplýsingar um kærumøguleikar.</s>
              <s xml:lang="fo" cert="high" xml:id="alea43cxbb">Elevndin kann í sambandi við eina heimilan eftir stk. 1 seta krav um, at myndugleikin, netfelagið ella privata fyritøkan er akreditterað av DANAK.</s>
              <s xml:lang="fo" cert="high" xml:id="fzju3jkrk3">Viðkomandi myndugleiki, netfelagið ella fyritøka skal gjalda fyri kostnaðir í sambandi við akkredittering.</s>
            </p>
            <p>
              <s xml:lang="fo" cert="high" xml:id="cdxu5uf3am">Í Danmark eru reglur um akkredittering ásettar í donsku erhvervsfremmeloven.</s>
              <s xml:lang="fo" cert="high" xml:id="yepgqn6y4s">DANAK (Den Danske Akkrediterings- og Metrologifond) er sbrt. lógini tilnevnt, sum nasjonalur akreditteringsstovnur.</s>
              <s xml:lang="fo" cert="high" xml:id="uooy3thfnd">DANAK hevur sum uppgávu at akkreditera fyritøkur eftir viðkomandi standardum.</s>
            </p>
            <p>
              <s xml:lang="fo" cert="high" xml:id="k5c7twpf4m">Uppskotið um akredittering skal tryggja, at eftirlitið verður útint av myndugleikum ella fyritøkum við røttu førleikunum, og at støðið á eftirlitinum ikki viknar, við at Elnevndin heimilar øðrum at fremja eftirlitið.</s>
            </p>
            <p>
              <s xml:lang="fo" cert="high" xml:id="ujbklyn6bg">Krav um akkredittering er ein møguleiki, sum kann verða nýttur eftir uppskotinum.</s>
              <s xml:lang="fo" cert="high" xml:id="mejlwt5v3n">Um ein slík skipan skal setast í verk verður kannað nærri og mett um í sambandi við arbeiðið at seta ásetingarnar í lógaruppskotinum í verk.</s>
            </p>
            <p>
              <s xml:lang="fo" cert="high" xml:id="mvelt4hkdg">Elnevndin kann, í sambandi við heimilan eftir stk. 1, seta krøv um gegni, um tekniskar førleikar og um ábyrgdartrygging.</s>
            </p>
            <p>
              <s xml:lang="fo" cert="high" xml:id="nfqkw5y7qx">Verða uppgávur lagdar til annan mynduleika, netfelagið ella privata fyritøku hava starvsfólk hjá mynduleikanum, netfelagnum ella privatu fyritøkuni tagnarskyldu eftir §§ 152-152 f. í revsilógini.</s>
            </p>
            <p>
              <s xml:lang="fo" cert="high" xml:id="s2u6jsy6nc">Verður netfelagnum heimilað eftir stk. 1, útinnur Elnevndin eftirlit eftir hesi lóg við útbúnaðum og innleggingum hjá netfelagnum.</s>
              <s xml:lang="fo" cert="high" xml:id="pdn7gybnzb">Elnevnin kann fáa sær uttanhýsi hjálp at útinna eftirlitið.</s>
            </p>
          </div>
          <div type="subsection" n="Til § 24">
            <head rend="bold">Til § 24</head>
            <p>
              <s xml:lang="fo" cert="high" xml:id="zurvc7q5th">Eftir uppskotinum verður málsøkið eltrygd, eins og eftir galdandi lóg, lagt til Elnevndina.</s>
            </p>
            <p>
              <s xml:lang="fo" cert="high" xml:id="pfevteg52c">Endamálið við hesum er at fáa sakkunnleika og áhugapartar við yrkiskunnleika við í umsitingina av lógini, tí økið er eyðkent av umfatandi og nágreiniligum reglum um tekniska eltrygd.</s>
              <seg>Víst verður til viðmerkingarnar í uppskotinum til sterkstreymslógina (álitið, s. 3, og s. 41 frá 1993 frá táverandi Elnevnd, sum gjørdi uppskotið til lógina, og sum varð lagt við sum skjal til lógaruppskotið frá landsstýrinum til Løgtingið, løgtingsmál 132/1992):</seg>
              <quote>
                <seg>“</seg>
                <s xml:lang="fo" cert="high" xml:id="nbzhj6lmor">Ein treyt fyri, at fyrisitingin kann hava innlit í sterkstreymøkið, og atknýtt øki, er, at sakkøn hjálp er tøk hjá fyrisitingini.</s>
                <s xml:lang="fo" cert="high" xml:id="hbgl2cywqp">Slík sakkøn hjálp verður best veitt av eini nevnd.</s>
                <s xml:lang="fo" cert="high" xml:id="aevunzlywb">Nevndin má vera varandi, tá hjálp ikki bert skal verða veitt í sambandi við gerð av nágreiniligum reglum, men eisini við at ráðgeva fyrisitingina og vísa á, hvørjar nýggjar ásetingar ella striking av gomlum eru neyðugar at gera, orsakað av teknisku menningini.</s>
                <s xml:lang="fo" cert="high" xml:id="obks6ndmet">Nevndin kann eisini útinna yvirskipaða eftirlitið við sterkstreymúbúnaði, skipa fyri góðkenning av eltilfari o.a.</s>
                <seg>”</seg>
              </quote>
            </p>
            <p>
              <s xml:lang="fo" cert="high" xml:id="afbg56ogf7">Landsstýrismaðurin hevur eftir galdandi lóg og eftir uppskotinum, yvirskipaðu ábyrgdina av uppgávunum á eltrygdarøkinum, meðan ítøkliga umsitingin eftir galdandi lóg og eftir uppskotinum verður lagt til Elnevndina.</s>
            </p>
            <p>
              <s xml:lang="fo" cert="high" xml:id="ny2wtkpfek">Elnevndin er sostatt partur av fyrisitingarligu skipanini undir landsstýrismanninum.</s>
              <s xml:lang="fo" cert="high" xml:id="g65f6aingd">Møguleikarnir hjá landsstýrismanninum at skipa fyrisitingina, og at geva nevndini boð eru tó avmarkaðir í tann mun, at hetta fylgir av ásetingunum í lógaruppskotinum.</s>
              <s xml:lang="fo" cert="high" xml:id="hj6smudjlg">Av hesum fylgir m.a., at landsstýrismaðurin ikki kann leggja uppgávurnar viðvíkjandi eltrygd til annan myndugleika, sbr. tó § 23 í uppskotinum, at hann ikki kann geva ítøkilig boð, tá tað snýr seg um ítøkiligar fyrisitingarligar avgerðir.</s>
              <s xml:lang="fo" cert="high" xml:id="kzbouziivq">Hetta kemst av, at meginparturin av teimum avgerðum, ið Elnevndin tekur um elektriskan útbúnað, elektriskar innleggingar og elektriskt tilfar, verður av tekniskum slagi og treyta munandi tekniskt innlit á økinum, sum ikki kann væntast, at stjórnarráðið hevur.</s>
              <s xml:lang="fo" cert="high" xml:id="wwmpyvzmr2">Tí verður mett, at stjórnarráðið vanliga ikki hevur førleika at fremja eina veruliga viðgerð av møguligum kærum.</s>
            </p>
            <p>
              <s xml:lang="fo" cert="high" xml:id="h7iql4mrq3">Nevndin skal eftir uppskotinum verða sett saman sum í dag, sbr. pkt. 1.2.5. í almennu viðmerkingunum.</s>
            </p>
            <p>
              <s xml:lang="fo" cert="high" xml:id="axxorfw7qw">Nevndin er eftir uppskotinum samansett, fyri at hava innlit í eltrygdarøkið og menningina á økinum og fyri at hava serliga sakkøn við í umsitingini av lógini og viðvíkjandi gerð av reglum í lóg og kunngerðum og samstundis geva áhugapørtum ávirkan á, at tað framhaldandi kann haldast eitt høgt eltrygdarstøði.</s>
            </p>
            <p>
              <s xml:lang="fo" cert="high" xml:id="ksly6ttrqg">Eftir uppskotinum hevur Elnevndin eftirlit við, at ásetingarnar í lógini verða hildnar.</s>
              <s xml:lang="fo" cert="high" xml:id="oosrvkes2o">Ætlanin er tó ikki, at nevndin sjálv skal fremja allar eftirlitsuppgávurnar, men at hesar kunnu verða lagdar til ein annan myndugleika, netfelagið ella privata fyritøku, sbr. § 23 í uppskotinum og viðmerkingarnar til ta ásetingina, meðan nevndin skal hava yvirskipaðu ábyrgdina av arbeiðinum við eltrygd, undir hesum innanfyri ásettu fíggjarkarmarnar skipa og raðfesta uppgávurnar, gera uppskot til nýggjar reglur, taka støðu til frávik, vera kærumynduleiki, taka lut í norðurlendska samstarvinum um eltrygd o.a.</s>
            </p>
            <p>
              <s xml:lang="fo" cert="high" xml:id="izbosnx4v2">Eisini verður skotið upp, at tað undir Elnevndini verður skipað avgreiðsluskrivstova eftir nærri avgerð nevndarinnar og góðkenning landsstýrimansins.</s>
            </p>
          </div>
          <div type="subsection" n="Til § 25">
            <head rend="bold">Til § 25</head>
            <p>
              <s xml:lang="fo" cert="high" xml:id="qmgvrx7th3">Ásetingin samsvarar við redaktionellar broytingar við § 8 í galdandi lóg, sbr. álitið frá 1993, s. 9-10.og s. 68, og snýr seg um trygdartitøk o.a. fyri at sleppa undan, at sterkstreymsútbúnaðir órógvar raksturin av øðrum virkjum, ið eru.</s>
            </p>
          </div>
          <div type="subsection" n="Til § 26">
            <head rend="bold">Til § 26</head>
            <p>
              <s xml:lang="fo" cert="high" xml:id="jrlnymyxko">Ásetingin samsvarar við redaktionellar broytingar til § 12 í galdandi lóg, sbr. álitið frá 1993, s. 68-70.</s>
              <s xml:lang="fo" cert="high" xml:id="itlbvp26xh">Ásetingin snýr seg um at leggja sterkstreymsleiðingar yvir og undir gøtur og vegir, um mannagongdir í hesum sambandinum og um ognartøku.</s>
            </p>
          </div>
          <div type="subsection" n="Til § 27">
            <head rend="bold">Til § 27</head>
            <p>
              <s xml:lang="fo" cert="high" xml:id="jgm2szejfl">Ásetingin samsvarar við redaktionellar broytingar til § 13 í galdandi lóg,, sbr. álitið frá 1993, s. 70-71. sbr. tó viðmerkingarnar niðanfyri.</s>
            </p>
            <p>
              <s xml:lang="fo" cert="high" xml:id="lw4h6zcujc">Ásetingin snýr seg um ognartøku av fastari ogn til at leggja undir ella oman á jørð leiðingar við mastrum, transformarastøðum o.t., ið hoyra til, tá ið útbúnaðurin er ætlaður til býti av elmegi til spenningar niðan fyri 72kV.</s>
            </p>
            <p>
              <s xml:lang="fo" cert="high" xml:id="ysrbwr27uu">Í § 13, stk. 4 í galdandi lóg er áseting um kunngerðing av ognartøkuumsókn í Kunngerðablaðnum.</s>
              <s xml:lang="fo" cert="high" xml:id="ka3dgx32nn">Elnevndin kunnger 2 reisur í Kunngerðablaðnum og umframt á slíkan hátt, sum eftir viðurskiftunum á staðnum verður hildið at vera mest hóskandi, at umsóknin um ognartøku er fingin og við tilskilan av innihaldinum í umsóknini og hvørji rættindi ynskt verður at fáa.</s>
            </p>
            <p>
              <s xml:lang="fo" cert="high" xml:id="lbrp55h3ih">Sambært § 1 í kunngerð um alment talgilt kunngerðablað kunnu bert løgtingslógir, kunngerðir og aðrar almennar fyriskipanir lýsast í Kunngerðarblaðnum.</s>
              <s xml:lang="fo" cert="high" xml:id="pkxy44dotr">Umsóknir, sum nevndar eru í § 27, kunnu tí ikki kunngerðast í Kunngerðarblaðnum.</s>
            </p>
            <p>
              <s xml:lang="fo" cert="high" xml:id="ycmvib7gt3">Skotið verður tí upp, at í staðin fyri í Kunngerðablaðnum skal kunngerast í landsumfatandi almennum blað ella bløðum.</s>
            </p>
          </div>
          <div type="subsection" n="Til § 28">
            <head rend="bold">Til § 28</head>
            <p>
              <s xml:lang="fo" cert="high" xml:id="bkeqhoozgl">Ásetingin snýr seg um, at í sambandi við gerð av útbúnaðum, sum koma undir § 28, hevur tann, ið eigur býtisútbúnaðin, heimild at gera neyðugar fyrireikandi uppmátingar og onnur tøknilig fyrireikingararbeiði og kanningar.</s>
            </p>
            <p>
              <s xml:lang="fo" cert="high" xml:id="jcsfrfro46">Eftir uppskotinum skulu teir skaðar, ið standast av arbeiðinum, verða endurgoldnir.</s>
              <s xml:lang="fo" cert="high" xml:id="j5ebpm2dy4">Fæst ikki semja um støddina á endurgjaldinum, verður hetta ásett av Elnevndini.</s>
              <s xml:lang="fo" cert="high" xml:id="ii3wsvaocx">Avgerðin hjá Elnevndini kann ikki verða skotin inn fyri landsstýrismannin.</s>
            </p>
            <p>
              <s xml:lang="fo" cert="high" xml:id="x2buxkeoq4">Ásetingin samsvarar við redaktionellar broytingar til § 14 í galdandi lóg, sbr. álitið frá 1993, s. 71.</s>
            </p>
          </div>
          <div type="subsection" n="Til § 29">
            <head rend="bold">Til § 29</head>
            <p>
              <s xml:lang="fo" cert="high" xml:id="nlo64fzoad">Ásetingin snýr seg um tingingar um víddina á tí, sum skal ognartakast eftir § 27, og at spurningurin um støddina á endurgjaldinum verður skotin inn fyri gerðararætt til ásetingar.</s>
            </p>
            <p>
              <s xml:lang="fo" cert="high" xml:id="wwlhigfbkh">Ásetingin samsvarar við § 15 í galdandi lóg, sbr. álitið frá 1993, s. 71.</s>
            </p>
          </div>
          <div type="subsection" n="Til § 30">
            <head rend="bold">Til § 30</head>
            <p>
              <!-- TODO: add correction annotation <s xml:lang="fo" cert="high">Ásetingin samsvarar við redaktionellar broytingar til § 16 í galdandi lóg.</s> -->
              <s xml:lang="fo" cert="high" xml:id="s2pjlpm6o4">Ásetingin samsvarar við redaktionellar broytingar til § 16 í galdandi lóg, sbr. álitið frá 1993, s. 71- 72.</s>
            </p>
            <p>
              <s xml:lang="fo" cert="high" xml:id="vdsnukmqpu">Ásetingin snýr seg um gerðarrættin eftir § 29.</s>
            </p>
          </div>
          <div type="subsection" n="Til § 31">
            <head rend="bold">Til § 31</head>
            <p>
              <s xml:lang="fo" cert="high" xml:id="o7x2uwxbtv">Ásetingin samsvarar við redaktionellum broytingum til § 17 í galdandi lóg, sbr. álitið frá 1993, s. 72.</s>
            </p>
            <p>
              <s xml:lang="fo" cert="high" xml:id="zai5lp4mhm">Ásetingin snýr seg um, hvussu eigarin av útbúnaðinum rindar endurgjald.</s>
            </p>
          </div>
          <div type="subsection" n="Til § 32">
            <head rend="bold">Til § 32</head>
            <p>
              <s xml:lang="fo" cert="high" xml:id="qwlbuewuql">Ásetingin samsvarar við redaktionellar broytingar til § 18 í galdandi lóg, sbr. álitið frá 1993, s. 72.</s>
            </p>
            <p>
              <s xml:lang="fo" cert="high" xml:id="rhqidldol6">Ásetingin snýr seg um, at úrskrift av tí, ið farið er fram í Elnevndini, kann nýtast sum prógv um, at rættindi til ogn hjá øðrum persóni eru fingin.</s>
            </p>
          </div>
          <div type="subsection" n="Til § 33">
            <head rend="bold">Til § 33</head>
            <p>
              <s xml:lang="fo" cert="high" xml:id="jrpnwywfdx">Ásetingin snýr seg um ognartøku av útbúnaði til framleiðslu, flyting, býti og goymslu av elmegi.</s>
            </p>
            <p>
              <s xml:lang="fo" cert="high" xml:id="n6zamz25y4">Ásetingin samsvarar við 19 í galdandi lóg, sbr. álitið frá 1993, s. 68-70 og s. 72.</s>
              <s xml:lang="fo" cert="high" xml:id="vun67juimy">Tó er “goymslu av elmegi” lagt afturat við tað, at lógarøkið eftir uppskotinum eisini fevnir um goymslu av elmegi.</s>
            </p>
          </div>
          <div type="subsection" n="Til § 34">
            <head rend="bold">Til § 34</head>
            <p>
              <s xml:lang="fo" cert="high" xml:id="bitaygaami">Ásetingin samsvarar við § 20 í galdandi lóg.</s>
              <s xml:lang="fo" cert="high" xml:id="owft7jquxk">Ásetingin snýr seg um, at eigarin av útbúnaðinum ber allan kostnað av starvi o.a. eftir §§ 25-33.</s>
            </p>
          </div>
          <div type="subsection" n="Til § 35">
            <head rend="bold">Til § 35</head>
            <p>
              <s xml:lang="fo" cert="high" xml:id="uerijyaye7">Skotið verður upp í stk. 1, at landsstýrismaðurin kann áseta reglur um, at reglur sbrt. lógini, sum innihalda krøv til fyritøkur, elektriskan útbúnað, elektriskar innleggingar og elektriskt tilfar o.a, og tekniskar nærlýsingar, ið víst verður til í slíkum reglum, verða ikki settar í Kunngerðarblaðið.</s>
            </p>
            <p>
              <s xml:lang="fo" cert="high" xml:id="pyvmcrgqrr">Í § 2, stk. 5 í sterkstreymlógini er ásett, at tær teknisku reglurnar, sum landsstýrismaðurin ella Elnevndin hevur ásett og teknisku og umsitingarligu reglurnar í sterkstreymsreglugerðini sleppa undan upptøku í Kunngerðarblaðnum.</s>
            </p>
            <p>
              <s xml:lang="fo" cert="high" xml:id="p462w7fljs">Ásetingin er eitt framhald av § 2, stk. 5 í galdandi lóg.</s>
            </p>
            <p>
              <s xml:lang="fo" cert="high" xml:id="eiapfjmfmw">Bakstøðið fyri hesum er, at reglurnar fyrst og fremst eru tekniskar reglur, sum innihalda nógv nágreinilig teknisk krøv.</s>
            </p>
            <p>
              <s xml:lang="fo" cert="high" xml:id="ct6f55z7mn">Viðkomandi teknisku reglur og teknisku nærlýsingar eru næstan bert ætlaðar einum lítlum skara av professionellum, sum brúka reglurnar í vinnu teirra.</s>
              <s xml:lang="fo" cert="high" xml:id="xjreirgjfe">Tær eru bert í sera avmarkaðan mun ætlaðar privatpersónum uttan fyri nevnda professionella skara.</s>
            </p>
            <p>
              <s xml:lang="fo" cert="high" xml:id="ft3vpppsw3">Skotið veður upp í stk. 2, at landsstýrismaðurin ásetur reglur um, hvussu kunning um innihaldið av teimum reglum og teknisku nærlýsingunum, sum ikki verða settar í Kunngerðaportalin, sbr. stk. 1, verða almannakunngjørdar.</s>
            </p>
            <p>
              <s xml:lang="fo" cert="high" xml:id="gox22t634o">Elnevndin kunnar um innihaldið í reglunum t.d. á heimasíðuni hjá nevndini.</s>
              <s xml:lang="fo" cert="high" xml:id="zhr77oqphp">Er talan um standardar, verða hesir til keyps frá Dansk Standard.</s>
            </p>
            <p>
              <s xml:lang="fo" cert="high" xml:id="yufz4uoazt">Skotið verður upp í stk. 3, at landsstýrismaðurin kann áseta reglur um, at tekniskar nærlýsingar, sum ikki verða settar í Kunngerðarblaðið, sbr. stk. 1, skulu vera galdandi, hóast hesar ikki eru á føroyskum ella donskum.</s>
            </p>
            <p>
              <s xml:lang="fo" cert="high" xml:id="cxbvtfqw5i">Uppskotið er grundað á, at fyriskipanirnar eisini venda sær til fyritøkur, ið arbeiða altjóða, har arbeiðsmálið er annað enn føroyskt ella danskt.</s>
              <s xml:lang="fo" cert="high" xml:id="xrozip5bkm">Í fleiri av hesum førum er vanligt og ofta fakliga neyðugt við atliti til teknisk og málslig frábrigdi o.a., at teknisku nærlýsingarnar verða nýttar á upprunamálinum, sum oftast er enskt.</s>
              <s xml:lang="fo" cert="high" xml:id="xrb3xwrtza">Sostatt er í roynd og veru ikki tørvur á, at teknisku nærlýsingarnar eru á føroyskum ella donskum, um tær upprunaliga eru skrivaðar á einum øðrum máli, og eingin spyr eftir umseting av nærlýsingunum.</s>
            </p>
          </div>
          <div type="subsection" n="Til § 36">
            <head rend="bold">Til § 36</head>
            <p>
              <s xml:lang="fo" cert="high" xml:id="w5rtze4qry">I tann mun, tær ikki verða rindaðar av gjøldum o.a., verða útreiðslurnar til umsitingina av lógini rindaðar við avgjøldum, sum verða kravd frá netfelagnum, sum hevur ábyrgd av veitingartrygdini sambært løgtingslóg um framleiðslu, flutning og veiting av ravmagni.</s>
              <s xml:lang="fo" cert="high" xml:id="muw6udal7o">Avgjaldsupphæddin verður ásett á fíggjarløgtingslógini.</s>
            </p>
          </div>
          <div type="subsection" n="Til § 37">
            <head rend="bold">Til § 37</head>
            <p>
              <s xml:lang="fo" cert="high" xml:id="ufrqxo2i7z">Skotið verður upp í stk. 1, at avgerðir, sum Elnevndin hevur tikið eftir hesi lóg ella reglum, sum eru settar í gildi sbrt. lógini, ikki kunnu leggjast fyri annan fyrisitingarligan myndugleika.</s>
              <s xml:lang="fo" cert="high" xml:id="fyfswblqzw">Sostatt kunnu avgerðir, sum Elnevndin hevur tikið í ítøkiligum málum, eftir uppskotinum ikki kærast til landsstýrismannin.</s>
              <s xml:lang="fo" cert="high" xml:id="t7j7swcufn">Meginparturin av teimum avgerðum, ið Elnevndin tekur um elektriskan útbúnað, elektriskar innleggingar og elektriskt tilfar, verður av tekniskum slagi og treytar munandi tekniskt innlit á økinum, sum ikki kann væntast, at stjórnarráðið hevur.</s>
              <s xml:lang="fo" cert="high" xml:id="lvblkbc3nd">Tí verður mett, at stjórnarráðið vanliga ikki hevur førleika at fremja eina veruliga viðgerð av møguligum kærum.</s>
            </p>
            <p>
              <s xml:lang="fo" cert="high" xml:id="lgc66csku4">Stk. 1 í uppskotinum forðar ikki fyri vanligu atgongdini, at fáa avgerðir royndar við dómstólarnar.</s>
            </p>
            <p>
              <s xml:lang="fo" cert="high" xml:id="m6outjd5iz">Skotið verður upp í stk. 2, at avgerðir, tiknar av tí, sum Elnevndin hevur heimilað sbrt. § 23, stk. 1, kunnu leggjast fyri Elnevndina.</s>
            </p>
            <p>
              <s xml:lang="fo" cert="high" xml:id="rq4lrdcss4">Avgerðir, ið eru tiknar av tí, sum Elnevndin hevur heimilað sbrt. § 23, stk. 1, skulu eftir vanligum fyrisitingarligum reglum innihalda upplýsing um kærumøguleika.</s>
            </p>
            <p>
              <s xml:lang="fo" cert="high" xml:id="wtwvz7s4ys">Freistin at senda inn kæru er 4 vikur at rokna, frá at kæran er fráboðað viðkomandi.</s>
            </p>
          </div>
          <div type="subsection" n="Til § 38">
            <head rend="bold">Til § 38</head>
            <p>
              <s xml:lang="fo" cert="high" xml:id="uj5eqmo6pw">Skotið verður upp í stk. 1, at revsingin fyri brot á ásetingarnar í uppskotinum er sekt, um ikki harðari revsing ábyrgdast eftir aðrar lóggávu.</s>
              <s xml:lang="fo" cert="high" xml:id="jtu4iwzfm6">Víst verður í høvuðsheitum til kap. 25 í revsilógini um brot á lív og likam.</s>
              <s xml:lang="fo" cert="high" xml:id="lbzszcgaqq">Sostatt er ikki møguleiki fyri at døma varðhaldsrevsing sbrt. ásetingunum í uppskotinum.</s>
            </p>
            <p>
              <s xml:lang="fo" cert="high" xml:id="mpzowbbv4e">Við áseting av stødd á sektini verður revsilógarinnar § 80, stk. 2 og § 81, sbrt. lógarkunngerð nr. 215 af 24. juni 1939, sum seinast broytt við løgtingslóg nr. 38 frá 30. apríl 2018, at nýta.</s>
            </p>
            <p>
              <s xml:lang="fo" cert="high" xml:id="dlkrhzhyvu">Sum nýggja áseting, verður skotið upp í stk. 1, nr. 1, at um ikki strangari revsing er uppiborin eftir aðrari lóggávu, verður tann revsaður við sekt, ið tilætlað fremur brot á §§ 3 ella 4 í uppskotinum.</s>
            </p>
            <p>
              <s xml:lang="fo" cert="high" xml:id="bpw2zjst23">Tað gongur fram av § 18, stk. 2 í bekendtgørelse om administration m.v. af stærkstrømsloven, at brot á ásetingarnar í kunngerðini, undir hesum forboð og boð, sum verða sett sbrt. kunngerðini, eisini verða revsað við sekt.</s>
              <s xml:lang="fo" cert="high" xml:id="hhrm76lhx5">Tað gongur eisini fram av § 5 a, stk 1 í somu kunngerð, at sterkstreymsútbúnaðir skulu gerast og rekast soleiðis, at hesir ikki seta trygdina í vanda fyri persónar, húsdjór ella ognir.</s>
              <s xml:lang="fo" cert="high" xml:id="cro2xhhu7b">Samsvarandi gongur fram av § 10, stk. 1 í somu kunngerð, at elektriskt tilfar skal verða framleitt á ein slíkan hátt, at tað ikki setur trygdina í vanda fyri persónar, húsdjór ella ognir, tá ið tað rætt innlagt og hildið við líka og verður nýtt í samsvari við endamáli við tí.</s>
            </p>
            <p>
              <s xml:lang="fo" cert="high" xml:id="jqmy5k73r6">Verandi trygdarkrøv eru sostatt revsiáløgd.</s>
              <s xml:lang="fo" cert="high" xml:id="v6osglspof">Endamálið við nýggju orðingini er, at tað bert eru tilætlað brot á trygdarkravið í §§ 3-4 í lógaruppskotinum, sum skulu vera revsiáløgd.</s>
            </p>
            <p>
              <s xml:lang="fo" cert="high" xml:id="dmu7xyx7nl">Tá tilætlan verður kravd eftir stk. 1, nr. 1 í uppskotinum, er hetta tí, at §§ 3 og 4 eru av slíkum slag, at tað bert eigur at verða revsað fyri brot, har tað er greitt fyri tann vinnurekandi, at ásetingin veruliga varð brotin.</s>
            </p>
            <p>
              <s xml:lang="fo" cert="high" xml:id="qs23skxn2w">Tað kann koma fyri, at elektriskur útbúnaður, elektrisk innlegging ella elektriskt tilfar kann vera til vanda fyri persónar, húsdjór ella ognir, og sostatt vera í ósamsvari við kravið í §§ 3 ella 4, hóast hesi eru gjørd ella framleidd samsvarandi einum standardi, og sostatt áttu at verið trygg.</s>
              <s xml:lang="fo" cert="high" xml:id="k6to2e7ua6">Um hetta er førið, og vinnurekandi hevur verið vitandi um hetta, skal ein slík tilætlað gerð kunna revsast.</s>
              <s xml:lang="fo" cert="high" xml:id="yz4v6swqmy">Um tann vinnurekandi hevur gjørt ein útbúnað ella innlegging ella framleitt tilfar í teirri trúgv, at hetta var trygt, tí tað var gjørt ella framleitt í samsvari við ein standard, verður viðkomandi hinvegin ikki revsaður fyri brot á §§ 3 ella 4.</s>
            </p>
            <p>
              <s xml:lang="fo" cert="high" xml:id="dnncp35rzw">Gerningsinnihaldið í ásetingini er sostatt gerðin av elektriska útbúnaðinum, elektrisku innleggingini umframt framleiðslu av elektriska tilfarinum.</s>
              <s xml:lang="fo" cert="high" xml:id="bkhmfhr34j">Gerningsinnihaldið er realiserað, tá gerð av útbúnaði ella innlegging ella framleiðslan, innflutingur ella søla av elektriskum tilfari hava havt við sær vanda fyri persónar, húsdjór ella ognir.</s>
              <s xml:lang="fo" cert="high" xml:id="rs5xhxense">Hetta kann t.d. staðfestast, tá tað í sambandi við gerð av elektriskari innlegging eru íkomnir feilir, sum hava havt eldsbruna við sær.</s>
              <s xml:lang="fo" cert="high" xml:id="pprkdtqytl">Annað dømi er, tá tað í sambandi við framleiðslu av elektriskum tilfari eru íkomnir feilir, sum hava elvt til elektriskan stoyt.</s>
              <s xml:lang="fo" cert="high" xml:id="pmlyqv4sbg">Gerningsinnihaldið er tvíliðað, tá tað skal vera ein feilur við gerð ella framleiðslu, sum hevur við sær vanda fyri annaðhvørt persónar, húsdjór ella ognir.</s>
            </p>
            <p>
              <s xml:lang="fo" cert="high" xml:id="jxgoyn5upa">Sum nýggj áseting verður skotið upp í stk. 1, nr. 2, at um ikki harðari revsing er uppiborin sbrt. aðrari lóggávu, verður tann revsaður við sekt, sum setur til viks upplýsingarskylduna í § 13, stk. 2 í uppskotinum.</s>
            </p>
            <p>
              <s xml:lang="fo" cert="high" xml:id="govyoggs7u">Tá Elnevndin biður um upplýsingar sbrt. § 13, stk. 2 í uppskotinum, eru upplýsingarnar av stórum týdningi fyri, at Elnevndin kann útinna eftirlitsvirksemi sítt.</s>
              <s xml:lang="fo" cert="high" xml:id="n4lvcziia6">Ofta er sera umráðandi fyri Elnevndina at kunna taka skjóta avgerð, um ein útbúnaður, innlegging ella tilfar er vandamikið, og tí skulu ynsktu upplýsingarnar verða givnar uttan óneyðugar seinkingar.</s>
              <s xml:lang="fo" cert="high" xml:id="x4ax2t4wxa">Fær Elnevndin ikki kravdu upplýsingarnar, kann tað forða Elnevndini at fremja eftirlit.</s>
            </p>
            <p>
              <s xml:lang="fo" cert="high" xml:id="lsl3mkhsuh">Tí er neyðugt, at tá upplýsingarskyldan verður sett til viks, verður revsað við sekt við atliti til fyribyrgjandi virknaðin.</s>
            </p>
            <p>
              <s xml:lang="fo" cert="high" xml:id="aio2xvlp77">Um illgruni er um, at upplýsingar ikki verða givnar, tí hesar fara at vísa, at viðkomandi hevur framt eitthvørt revsivert, kann revsiásetingin í uppskotinum ikki hondhevjast.</s>
              <s xml:lang="fo" cert="high" xml:id="pawgl62nus">Málið má í staðin latast løgregluni til nærri rannsakan.</s>
            </p>
            <p>
              <s xml:lang="fo" cert="high" xml:id="egegklmpci">Skotið verður upp í stk. 1, nr. 3, at um ikki harðari revsing er uppiborin sbrt. aðrari lóggávu, verður tann revsaður við sekt, ið ikki lýkur boð ella brýtur forboð sbrt. §§ 16, 17, 18, stk. 1-2, 19, 20, stk. 1-4 og 21.</s>
            </p>
            <p>
              <s xml:lang="fo" cert="high" xml:id="sigth2qiku">Sbrt. § 5, stk. 1, nr. 2 í galdandi lóg um sterkstreymsútbúnað verður tann revsaður við sekt, ið letur vera við at lýða forboð ella boð, ið eru givin sbrt. lógini ella fyriskipanum, ið eru settar eftir lógini.</s>
            </p>
            <p>
              <s xml:lang="fo" cert="high" xml:id="f5wmaw3ujc">Endamálið við stk. 1, nr. 3 í uppskotinum er ikki at broyta møguleiknan at revsa undanlát at lýða boð ella brot á forboð.</s>
              <s xml:lang="fo" cert="high" xml:id="khlbu7h7d4">Ásetingin er nágreinað soleiðis, at tað gongur greitt fram, hvørji boð og forboð, ásetingin snýr seg um.</s>
            </p>
            <p>
              <s xml:lang="fo" cert="high" xml:id="wv3ugxhgyv">Tað er avgerandi fyri eftirlit Elnevndarinnar, at fráboðað boð verða aktað og fráboðað forboð lýdd.</s>
              <s xml:lang="fo" cert="high" xml:id="ipou7yoj3r">Ásetingin skal sostatt tryggja, at boð og forboð verða munadygg, og at áeggjan er fyri at akta boðum og forboðum Elnevndarinnar.</s>
            </p>
            <p>
              <s xml:lang="fo" cert="high" xml:id="o6rgmjqqrn">Skotið verður upp í stk. 2, at tað í fyriskipanum, ið eru ásettar sbrt. § 5, kann ásetast revsing við sekt fyri brot á ásetingar í fyriskipanunum.</s>
            </p>
            <p>
              <s xml:lang="fo" cert="high" xml:id="k4hu66ytip">Sbrt. § 5, stk 2 í galdandi sterkstreymslóg kann í fyriskipanum, sum verða settar sbrt. lógini, verða ásett revsing við bót fyri brot móti ásetingum í fyriskipanunum.</s>
            </p>
            <p>
              <s xml:lang="fo" cert="high" xml:id="r2mqr3lunv">§ 5 í uppskotinum inniheldur heimildir til, at landsstýrismaðurin kann áseta reglur um gerð og rakstur av elektriskum útbúnaði og elektriskum innleggingum og um elektriskt tilfarð, gerð og rakstur av øðrum skipanum nærhendis ella í sambandi við elektriskan útbúnað ella elektriskar innleggingar umframt krav um skjalprógvan.</s>
            </p>
            <p>
              <s xml:lang="fo" cert="high" xml:id="qz2dt6zac2">Í hesum førum er tað viðkomandi at kunna seta revsiásetingar.</s>
              <s xml:lang="fo" cert="high" xml:id="bl75knywws">Tað merkir, at tað í t.d. kunngerðum um trygdarteknisk krøv til elektriskar innleggingar kann ásetast, at tann, ið gerð innleggingar í ósamsvari við trygdarteknisk krøv, kann revsast við sekt.</s>
            </p>
          </div>
          <div type="subsection" n="Til § 39">
            <head rend="bold">Til § 39</head>
            <p>
              <s xml:lang="fo" cert="high" xml:id="fgk26zfiqb">Skotið verður upp í § 39, at feløg o.a. (løgfrøðiligir persónar) kunnu áleggjast revsiábyrgd sbrt. reglunum í kap. 5 í revsilógini.</s>
            </p>
            <p>
              <s xml:lang="fo" cert="high" xml:id="tmnbbmptke">Uppskotið til ásetingina samsvarar við § 5, stk. 3 í galdandi lóg og hevur til endamáls at staðfesta, at løgfrøðiligir persónar kunnu áleggjast revsing sbrt. kap. 5 í revsilógini.</s>
            </p>
          </div>
          <div type="subsection" n="Til § 40">
            <head rend="bold">Til § 40</head>
            <p>
              <s xml:lang="fo" cert="high" xml:id="rjmtvgvb6g">Eftir § 5, stk. 4 í galdandi lóg er fyrningarfresitin fyri revsiábyrgdina 10 ár.</s>
            </p>
            <p>
              <s xml:lang="fo" cert="high" xml:id="rqpihu5z6u">Av viðmerkingunum til ásetingina í galdandi lóg gongur fram, at mett varð, at fyrningarfreistin er rímilig við tað, at brot á innleggingar- og konstruktiónsásetingarnar ofta eru goymdir feilir, og verða tí ofta ikki staðfestir fyrr enn langt aftan á, at arbeiðið er gjørt.</s>
            </p>
            <p>
              <s xml:lang="fo" cert="high" xml:id="p4jn2gc4ei">Skotið verður upp, at fyrningarfreistin í galdani lóg heldur fram.</s>
            </p>
          </div>
          <div type="subsection" n="Til § 41">
            <head rend="bold">Til § 41</head>
            <p>
              <s xml:lang="fo" cert="high" xml:id="zuelnzml7g">Skotið verður upp, at lógin kemur í gildi 1. januar 2021 og samstundis fer úr gildi løgtingslóg nr. 134 frá 10. juni 1993 um sterkstreymsútbúnað.</s>
            </p>
          </div>
          <div type="subsection" n="Til § 42">
            <head rend="bold">Til § 42</head>
            <p>
              <s xml:lang="fo" cert="high" xml:id="e6yuyubgj7">Reglur, ið eru settar í gildi sbrt. løgtingslóg nr. 134 frá 10. juni 1993 um sterkstreymsútbúnað, verða verandi í gildi, til tær verða strikaðar, ella aðrar settar í staðin sbrt. hesi løgtingslóg, sbr. tó stk. 2.</s>
            </p>
            <div type="sub-subsection" n="Til stk. 2">
              <head rend="italic">Til stk. 2</head>
              <p>
                <s xml:lang="fo" cert="high" xml:id="txznfdrps3">Tað skulu gerast fleiri nýggjar kunngerðir.</s>
                <s xml:lang="fo" cert="high" xml:id="ehu5ngqbhj">Eftir uppskotinum kann landsstýrismaðurin áseta skiftisreglur.</s>
                <s xml:lang="fo" cert="high" xml:id="o3336fd5oa">Mett verður, at tørvur er á skiftisreglum í sambandi við skiftið til nýggju lóggávuna, soleiðis at vinnan fær møguleika at tillaga seg til nýggju reglurnar og møguleikar á eløkinum.</s>
                <s xml:lang="fo" cert="high" xml:id="zwm3g6rdi3">Ætlanin er, at fyri gerð og rakstur av elektriskum útbúnaði og elektriskum innleggingum, skal galdandi sterkstreymsreglugerð heilt ella parvíst kunna vera nýtt í eini skiftistíð.</s>
              </p>
            </div>
          </div>
        </div>
      </div>
      <space dim="vertical"/>
      <div type="signature">
        <dateline><orgName>Umhvørvis- og vinnumálaráðið</orgName>, <date when="2020-03-05">5. mars 2020</date></dateline>
        <space dim="vertical"/>
        <signed rend="center">
          <persName ref="https://tingdata.fo/person/zs6x6ggd">
            <hi rend="bold">Helgi Abrahamsen</hi>
            <lb/>
            <roleName>landsstýrismaður</roleName>
          </persName>
        </signed>
        <signed rend="right"> / <persName>Herálvur Joensen</persName></signed>
      </div>
      <div type="section" n="Yvirlit yvir fylgiskjøl:">
        <head rend="bold">Yvirlit yvir fylgiskjøl:</head>
        <list rend="simple list-of-appendices">
          <item>Fylgiskjal 1: Hoyringarsvar frá Politinum</item>
          <item>Fylgiskjal 2: Hoyringarsvar frá Fiskimálaráðnum</item>
          <item>Fylgiskjal 3: Hoyringarsvar frá SEV</item>
          <item>Fylgiskjal 4: Hoyringarsvar frá Føroya Handverksmeistarafelag</item>
          <item>Fylgiskjal 5: Hoyringarsvar frá Umhvørvisstovuni</item>
          <item>Fylgiskjal 6: Hoyringarsvar frá Arbeiðs- og brunaeftirlitinum</item>
          <item>Fylgiskjal 7: Hoyringarnotat</item>
        </list>
      </div>
    </body>
  </text>
</TEI>