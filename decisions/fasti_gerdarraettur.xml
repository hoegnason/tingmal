<teiCorpus xmlns="http://www.tei-c.org/ns/1.0" version="3.3.0">
    <teiHeader>
        <fileDesc>
            <titleStmt>
                <title type="main">Avgerðir frá Fasta Gerðarrætti (og aðrir dómar)</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
        </fileDesc>
    </teiHeader>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Dómur í borgarligum rættarmáli nr. 4592/1988: Føroya Landsstýri móti Starvsmannafelagnum</title>
            </titleStmt>
            <sourceDesc>
                <bibl>
                    <title level="a" type="main">Dómur í borgarligum rættarmáli nr. 4592/1988: Føroya Landsstýri móti Starvsmannafelagnum</title>
                    <author>Føroya Rættur</author>
                    <publisher>Fasti Gerðarrættur</publisher>
                    <idno type="url">https://fg.fo/upload/tinymce/206780d7405d94451dadb117ca5d05d2e5a1e3dd.pdf</idno>
                    <ref type="source" target="https://fg.fo/upload/tinymce/206780d7405d94451dadb117ca5d05d2e5a1e3dd.pdf">Original URL</ref>
                    <date type="accessed" when="1991-02-05"/>
                </bibl>
            </sourceDesc>
        </fileDesc>
        <text>
            <div>
                <head xml:lang="da">Udskrift af dombogen for Færøernes retskreds</head>
            </div>
            <div type="decision">
                <head>
                    <s xml:id="obhwtytdlf">Ár 1991, týsdagin hin 5. februar, varð í Føroya rætti sagdur soljóðandi <lb/>Dómur <lb/>í <lb/> borgarligum rættarmáli nr. 4592/1988: Føroya Landsstýri, <lb/>100 Tórshavn <lb/>móti <lb/> Starvsmannafelagnum, <lb/> 100 Tórshavn.</s>
                </head>
                <p>
                    <s xml:id="a6jx7ipece">Á vári 1988 var ósemja viðvíkjandi lønarviðurskiftunum hjá læknaskrivarum innan Sjúkrahúsverk Føroya, og lýsti stevndi verkfall galdandi fyri alt sjúkrahúsverkið.</s>
                    <s xml:id="j2kryjr67q">Tann 9. mars 1988 boðaði stevndi stevnanda, Føroya Landsstýri frá, at verkfallið varð víðkað frá midnátt umfatandi allar limir Starvsmannafelagsins.</s>
                </p>
                <p>
                    <seg>Skrivið er soljóðandi:</seg>
                    <lb/>
                    <quote>
                        <p>
                            <s xml:id="fhwg3gsb2h">Starvsmannafelagið ásannar hervið, at royndirnar at loysa trætuna um sjúkrahússáttmálan higartil hava verið uttan úrslit.</s>
                        </p>
                        <p>
                            <s xml:id="uzinoljxt4">Sum støðan er nú, sær felagið tí ongan annan møguleika enn at lýsa verkfall, umfatandi allar limir, sum eru settir sambært sáttmála við Føroya Landsstýri.</s>
                        </p>
                        <p>
                            <s xml:id="bfbl57t6pc">Verkfallið verður lýst at koma í gildi frá midnátt mikudagin 19. mars 1988.</s>
                        </p>
                    </quote>
                </p>
                <p>
                    <s xml:id="vwb35ix4ei">Við skrivi, dagfest 10. mars 1988 boðaði stevndi stevnanda frá, at samhugaverkfallið varð lýst at fara úr gildi á midnátt sama kvøld.</s> <seg>Skrivið er soljóðandi:</seg>
                    <lb/>
                    <quote>
                        <s xml:id="mtnp6s553f">Starvsmannafelagið ger hervið kunnugt, at samhugaverkfallið, sum boðað var 9. mars at koma í gildi á midnátt, verður avlýst at fara úr gildi á midnátt í kvøld.</s>
                    </quote>
                </p>
                <p>
                    <s xml:id="vtyl2rlxkg">Við stevning, latin rættinum 6. oktober 1988 hevur stevnandi, Føroya Landsstýri, byrjað hetta rættarmál móti stevnda, Starvsmannafelagnum, við tí málskravi, at stevndi verður dømdur at viðurkenna, at tað var ólógligt at víðka verkfallið á Landssjúkrahúsinum í 1988 til aðrar limir uttan fyri hetta øki, sum høvdu ein sáttmála, sum var í gildi.</s>
                </p>
                <p>
                    <s xml:id="qeh6db7fue">Stevndi hevur kravt frídøming.</s>
                </p>
                <p>
                    <s xml:id="simecjeq7y">Við málsviðgerðini hava Súsanna Danielsen, deildarleiðari í Føroya Landsstýri, Velbastað, og Erhard Jacobsen, fyrrverandi formaður í Starvsmannafelagnum, givið frágreiðingar.</s>
                </p>
                <div>
                    <p>
                        <s xml:id="mvgnrjamo2"><hi rend="underline">Vitnið Súsanna Danielsen</hi> hevur greitt frá, at hon serliga hevur lønar- og starvsfólkaviðurskifti innan tað almenna um hendi.</s>
                        <s xml:id="eyzhxojzpu">Viðvíkjandi sjúkrahúsverkinum er tað soleiðis, at sjúkrahúsverkið førir samráðingar beinleiðis við Starvsmannafelagið, men úrslitið av samráðingunum skal góðkennast av landsstýrinum.</s>
                        <s xml:id="y2gcwcdjh3">Í 1987 vóru samráðingar millum sjúkrahúsverkið og Starvsmannafelagið, og førdu hesar samráðingar í juni 1987 til, at partarnir vórðu samdir um ein sáttmála, sum varð sendur landsstýrinum til góðkenningar.</s>
                        <s xml:id="vpt3c2puac">Landsstýrið kundi ikki góðkenna sáttmálan hvat lønarviðurskiftunum viðvíkti.</s>
                        <s xml:id="udlggocm4i">Samráðingar byrjaðu millum landsstýrið og Starvsmannafelagið um spurningun, og eisini kom semingsmaður uppí, men einki úrslit spurdist burtur úr og Starvsmannafelagið lýsti verkfall fyri sjúkrahúsøkið.</s>
                        <s xml:id="sudk4sitk6">Við skrivinum frá 9. mars 1988 varð verkfallið víkað til at umfata øll starvsfólk, sum arbeiddu undir landinum eftir sáttmálanum millum Føroya Landsstýri og Starvsmannafelagið.</s>
                        <s xml:id="w6jxnupdjz">Atli Dam, sum var løgmaður tá, segði verkfallið vera "brandólógligt", og dagin eftir kom formaður Starvsmannafelagsins, Erhard Jacobsen, við einum skrivi, har tað viðkaða verkfallið varð avlýst.</s>
                        <s xml:id="hdwsbsafck">Viðvíkjandi sáttmálaviðurskiftunum er tað annars soleiðis, at tey, sum arbeiða innan sjúkrahúsverkið sum nevnt hava ein serligan sáttmála, meðan flest øll onnur innan tað almenna arbeiða eftir sáttmála millum Starvsmannafelagið og landsstýrið.</s>
                        <s xml:id="xz7bncqz5e">Hesin sáttmáli var í gildi, tá umrøddu verkføll vórðu lýst.</s>
                        <s xml:id="dy3jrp6zno">Tað munnu vera eini 1.000-1.100 fólk, sum arbeiða hjá tí almenna.</s>
                        <s xml:id="d5ymcsuh2q">Harav munnu tað vera einir 30 læknaskrivarar.</s>
                        <s xml:id="ud2lb6wn7e">Sáttmálarnir hava ongar reglur um samhugaverkføll.</s>
                    </p>
                </div>
                <div>
                    <p>
                        <s xml:id="lutfyguase"><hi rend="underline">Vitnið Erhard Jacobsen</hi> hevur greitt frá, at Starvsmannafelagið hevur sáttmálar við Sjúkrahúsverkið, Landsstýrið, SEV og Telefonverk Føroya Løgtings.</s>
                        <s xml:id="zt4k6e3raf">Sáttmálasamráðingar vóru í 1987, og vóru landsstýrið og Starvsmannafelagið samd um nýggjan sáttmála í juni 1987.</s>
                        <s xml:id="go6fcfdtga">Síðani byrjaði samráðingarnar við sjúkrahúsverkið, og vórðu partarnir samdir um nýggjan sáttmála á hesum øki í desember 1987.</s>
                        <s xml:id="kvlvja3pfw">Sáttmálin varð undirskrivaður av pørtunum og sendur landsstýrinum til góðkenningar.</s>
                        <s xml:id="bkkmotyllz">Knappliga 2 mánaðar seinni vildi landsstýrið ikki góðtaka sáttmálan, men kom við eini rúgvu av broytingaruppskotum.</s>
                        <s xml:id="urxrv3j33g">Starvsmannafelagið var til reiðar at ganga rættuliga langt fyri at sleppast kundi undan verkfalli, men samráðingarnar strandaðu serliga uppá lønarviðurskiftini hjá læknaskrivarunum.</s>
                        <s xml:id="h6q3bx75e2">Síðani varð verkfall lýst fyri sjúkrahúsøkið og umleið eina viku seinni samhugaverkfall umfatandi teir limir Starvsmannafelagsins sum arbeiddu eftir sáttmálanum við landsstýrið.</s>
                        <s xml:id="mhcwdvcajw">Tað var eisini inni í myndini at lýsa samhugaverkfall fyri tey, sum arbeiddu hjá SEV og telefonverkinum, men varð hetta stig ikki tikið.</s>
                        <s xml:id="ws5qqymq6k">Aftaná at samhugaverkfallið var lýst úttalaði Atli Dam til útvarpið, at verkfallið var "brandólógligt".</s>
                        <!-- unsure if it is the 10. mars becuase it is hard to read -->
                        <s xml:id="oh5cxvzeie">Nevndin í Starvsmannafelagnum helt so fund og gjørdi av at avlýsa samhugaverkfallið.</s>
                        <s xml:id="fouf2sa6g6">Klokkan mundi vera farin av eitt tann 10. mars, tá vitnið handaði Atla Dam brævið, um at samhugaverkfallið varð avlýst.</s>
                        <s xml:id="lmmbt2vbu5">Tað stendur einki í sáttmálanum um samhugaverkfall.</s>
                        <s xml:id="vxyaxs35ey">Tað stendur heldur ikki, at tað ikki er loyvt at fara í samhugaverkfall.</s>
                    </p>
                </div>
                <div>
                    <p>
                        <s><hi rend="underline">Stevnandi</hi> hevur ført fram, at sáttmáli var galdandi millum stevnanda og Føroya Landsstýri um tey starvsfólk, sum arbeiddu hjá landinum uttan fyri sjúkrahúsøkið.</s>
                        <s>Tað var tí ikki samsvar við ta friðarskyldu partarnir hava í einum sáttmálaskeiði at fara undir verkfall, eitt verkfall sum varð lýst uttan nakra freist og uttan at vera tíðaravmarkað.</s>
                        <s>Henda friðarskylda er eisini galdandi í Føroyum og er millum annað staðfest í einum dómi hjá Føroya rætti frá 29. mai 1990 í borgarligum rættarmáli nr. 13/1988.</s>
                        <s>Í Føroyum er ikki galdandi nakar høvuðssáttmáli á arbeiðsmarknaðinum, og tí hava danskar avgerðir víðvíkjandi samhugaverkføllum bert avmarkaðan týdning í Føroyum.</s>
                    </p>
                </div>
                <div>
                    <p>
                        <s><hi rend="underline">Stevndi</hi> hevur ført fram, at høvuðsverkfallið - verkfallið innan sjúkrahúsverkið - var lógligt, og tí var tað eisini lógligt at fara í samhugaverkfall.</s>
                        <s>Tað er í Danmark semja um at ræsurnar fyri samhugaverkføllum eru ógvuliga víðar.</s>
                        <s>Tað var neyðugt at fara í samhugaverkfall fyri at fáa lønarviðurskiftini innan sjúkrahúsverkið uppá pláss.</s>
                    </p>
                </div>
                <div>
                    <head rend="underline">Rætturin heldur:</head>
                    <p>
                        <s>Sum staðfest í tí dóminum, stevnandi hevur víst til og eisini øðrum avgerðum, má tað haldast at galda ein friðarskylda á arbeiðismarknaðinum, meðan sáttmáli er í gildi.</s>
                        <s>Hetta varð eisini staðfest í tí sokallaðu &quot;september-semjuni&quot; frá 1899, og í lógini frá 1919 um tann fasta gerðarrættin.</s>
                        <s>Hóast henda lóggáva sambært Hægstarættardóminum í &quot;Merkjamálinum&quot; - U.1986 s. 314 - neyvan er galdandi longur, má friðarskyldan útleiðast av vanligum rættar meginreglum, serliga tí elligomlu meginregluni, um at avtalur skulu haldast, sí t.d. N.L. 5-1- 1 og 2.</s>
                        <s>Hóast hesa meginreglu varð tað í &quot;september-semjuni&quot; staðfest, at partarnir á arbeiðsmarknaðinum undir ávísum treytum hava rætt til at seta samhugaverkføll og samhugaverkbann í verk, og er hetta eisini galdandi um sáttmáli er í gildi.</s>
                        <s>Tað er tó ein treyt, at høvuðsverkfall ella høvuðsverkbannið er lógligt, og at talan er um somu høvuðspartar í høvuðstiltakinum og samhugatiltakinum.</s>
                        <s>Eisini skal endamálið við samhugatiltakinum vera lógligt, og tað skal lýsast við lógligari freist.</s>
                        <s>Sum nevnt hevur Hægstirættur í dóminum &quot;Merkjamálinum&quot; staðfest, at lógin frá 1919 um fasta gerðarrætt ikki er galdandi longur, men eigur hetta ikki at merkja at allar reglur viðvíkjandi arbeiðsrættarligum viðurskiftum hervið eru burtur, tí tær skrivligu reglurnar eru sum nevnt frammanfyri bert staðfestingar av meginreglum, skrivaðum og óskrivaðum sum longu hava verið galdandi frammanundan.</s>
                        <s>Tað má tí framvegis haldast, at tað eisini í Føroyum er loyvt at seta samhugatiltøk í verk, um tey halda seg innan fyri tann karm, sum er nevndur omanfyri.</s>
                    </p>
                </div>
            </div>
        </text>
    </TEI>
</teiCorpus>