<teiCorpus xmlns="http://www.tei-c.org/ns/1.0" version="3.3.0">
  <teiHeader>
    <fileDesc>
      <titleStmt>
        <title type="main">Avgerð um WTO-málið</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="http://creativecommons.org/licenses/by/4.0/">
            Creative Commons Attribution 4.0 International (CC BY 4.0)
          </licence>
          <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents).</p>
        </availability>
      </publicationStmt>
    </fileDesc>
  </teiHeader>
  <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <fileDesc>
      <titleStmt>
        <title type="main">Felags áheitan</title>
      </titleStmt>
      <sourceDesc>
        <bibl>
          <title level="a" type="main">Felags áheitan</title>
          <author>Dátueftirlitið</author>
          <publisher>Dátueftirlitið</publisher>
          <idno type="url">https://landsstyri.cdn.fo/savn/yjefrp2j/faelles-anmodning_underskrevet.pdf?s=YyK0fgSyFJBObNLZehmQv5SSj9o</idno>
          <ref type="source" target="https://landsstyri.cdn.fo/savn/yjefrp2j/faelles-anmodning_underskrevet.pdf?s=YyK0fgSyFJBObNLZehmQv5SSj9o">Original URL</ref>
          <date type="accessed" when="2025-09-17" />
          <date when="2025-01-10">10-01-2025</date>
        </bibl>
      </sourceDesc>
    </fileDesc>
    <text>
      <div>
        <p>
          <s xml:id="t2qxj25nch">Løgmaður og forsætisráðharrin eru samd um at virkna nevndina, sambært lóg um heimastýri Føroya (eftir hetta heimastýrislógin) § 6, stk. 2, at taka støðu til fylgjandi spurning: <lb /> “<s xml:id="tprnb5caxu">Er limaskapur Føroya í egnum navni í World Trade Organization (WTO) sambæriligur við stjórnarskipanarligu støðu Føroya?</s>” </s>
        </p>
        <p> Í hesum sambandi eru løgmaður og forsætisráðharrin samd um: <list rend="numbered">
            <item n="1">
              <s xml:id="v2566r6xan">Løgmaður og forsætisráðharrin boða samskipað hægstarættarforsetanum frá, hvørjar tveir limir ávikavist landsstýrið og stjórnin hava valt í nevndina, saman við stuttari ævilýsing.</s>
            </item>
            <item n="2">
              <s xml:id="cy4yfyku6t">Hægstarættarforsetin boðar løgmanni og forsætisráðharranum frá, hvørjar tríggjar hægstarættardómarar hann hevur sett í nevndina, og hvønn teirra hann hevur tilnevnt sum formann.</s>
            </item>
            <item n="3">
              <s xml:id="uwyxiy7ufb">Um so er, at ein limur, valdur av landsstýrinum, ein limur, valdur av stjórnini, ella ein hægstarættardómari, fer frá, doyr ella av øðrum grundum má fara úr nevndini, skal ein annar limur veljast eftir teim reglum, sum vóru galdandi fyri tann limin, sum fór frá.</s>
            </item>
            <item n="4">
              <s xml:id="k63oawgfsb">Formaðurin leiðir arbeiðið í nevndini og skipar so fyri, at nevndin fær tær upplýsingar, nevndin hevur fyri neyðini.</s>
            </item>
            <item n="5">
              <s xml:id="mfdbpgx42i">Nevndarfundirnir verða aðruhvørja ferð hildnir í Tórshavn og Keypmannahavn, uttan so er, at nevndarformaðurin metir, at praktisk viðurskifti gera, at neyðugt er at víkja frá hesum.</s>
            </item>
            <item n="6">
              <s xml:id="qq6mnudgjb">Limirnir valdir av landsstýrinum og stjórnini og teir tríggir hægstarættardómararnir luttaka á øllum fundum nevndarinnar.</s>
            </item>
            <item n="7">
              <s xml:id="g5lqy2h3v5">Nevndarfundirnir eru ikki almennir.</s>
            </item>
            <item n="8">
              <s xml:id="kzwtnecuke">Fyri hvønn nevndarfund verður skrivað gerðabók.</s>
            </item>
            <item n="9">
              <s xml:id="vekvrj7ne5">Tá ið málsviðgerðin er at enda, verður fyrst atkvøðugreiðsla millum teir landsstýris- og stjórnarvaldu limirnar.</s>
            </item>
            <item n="10">
              <s xml:id="pn2d36vrfx">Samstundis við atkvøðugreiðsluni lata nevndarlimirnir, valdir av landsstýrinum og stjórnini, skrivliga orðaðar úrskurðargrundir fyri sína atkvøðugreiðslu, annaðhvørt sjálvir ella í felag við øðrum nevndarlimum.</s>
            </item>
            <item n="11">
              <s xml:id="fdsvkh3jsf">Eru teir landsstýris- og stjórnarvaldu limirnir samdir, er hetta endaliga avgerð nevndarinnar, sbrt. heimastýrislógini § 6, stk. 2.</s>
            </item>
            <item n="12">
              <s xml:id="jao5mp5eja">Eru teir landsstýris- og stjórnarvaldu limirnir ikki samdir, atkvøða hægstarættardómararnir í nevndini, og málið verður avgjørt av teimum trimum hægstarættardómarunum, sbrt. heimastýrislógini § 6, stk. 2.</s>
            </item>
            <item n="13">
              <s xml:id="nmgzwqh5rp">Avgerð og grundgevingar nevndarinnar verða almannakunngjørdar sum skjótast, eftir at avgerðin er tikin, orðað á føroyskum og donskum.</s>
              <s xml:id="dnuhopqscj">Báðar orðingarnar verða at rokna sum upprunaligar.</s>
              <s xml:id="pksiubq2ex">Ítøkiligar upplýsingar kunnu undantakast, um serligar grundir tala fyri tí, t.d. við atliti til almenn áhugamál, har tað vegna serligar umstøður hesum føri er neyðugt at dylja upplýsingina.</s>
            </item>
            <item n="14">
              <s xml:id="ph7s3cuh6u">Formaðurin tilnevnir og stendur odda fyri skrivstovuhaldi nevndarinnar.</s>
            </item>
            <item n="15">
              <s xml:id="axdrblmomd">Landskassin og statskassin bera útreiðslurnar av ómaksløn, ferðútreiðslum og vistarhaldi fyri teir av teimum settu limunum.</s>
            </item>
            <item n="16">
              <s xml:id="vyk5tal3zs">Landsstýrið og stjórnin eru samd um at nevndarinnar avgerð er endalig og ikki kann skjótast inn fyri dómstólarnar.</s>
              <s xml:id="jsvyrx2ksg">Sostatt er avgerðin bindandi fyri landsstýrið og stjórnina.</s>
            </item>
          </list>
        </p>
        <closer>
          <dateline><placeName>Keypmannahavn</placeName>, hin <date when="2025-01-10">10. januar 2025</date></dateline>
          <space type="vertical" />
          <signed rend="center">
            <persName>Aksel V. Johannesen <lb /><roleName>Løgmaður</roleName></persName>
          </signed>
        </closer>
      </div>
    </text>
  </TEI>
  <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <fileDesc>
      <titleStmt>
        <title type="main">Felags áheitan</title>
      </titleStmt>
      <sourceDesc>
        <bibl>
          <title level="a" type="main">Felags áheitan</title>
          <author>Dátueftirlitið</author>
          <publisher>Dátueftirlitið</publisher>
          <idno type="url">https://landsstyri.cdn.fo/savn/yjefrp2j/faelles-anmodning_underskrevet.pdf?s=YyK0fgSyFJBObNLZehmQv5SSj9o</idno>
          <ref type="source" target="https://landsstyri.cdn.fo/savn/yjefrp2j/faelles-anmodning_underskrevet.pdf?s=YyK0fgSyFJBObNLZehmQv5SSj9o">Original URL</ref>
          <date type="accessed" when="2025-09-17" />
          <date when="2025-01-10">10-01-2025</date>
        </bibl>
      </sourceDesc>
    </fileDesc>
    <text>
      <front>
        <head rend="center"><hi rend="bold center">Avgerð</hi><lb />til spurning eftir § 6, stk. 2, í lóg um heimastýri Føroya, sum Føroya landsstýri og ríkisstjórnin hava spurt.</head>
      </front>
      <body>
        <div type="decision">
          <pb n="1" />
          <div>
            <head rend="bold">Tá nevndin varð sett</head>
            <p>
              <seg>Í felags áheitan frá 10. januar 2025 til hægstarættarforsetan heittu løgmaður og forsætisráðharrin á nevndina eftir § 6, stk. 2, í lóg um heimastýri Føroya um at avgera soljóðandi spurning: <lb /><quote>“<s xml:id="mrsho3fkof">Er limaskapur Føroya í egnum navni í World Trade Organization (WTO) sambæriligur við stjórnarskipanarligu støðu Føroya?</s>”</quote></seg>
            </p>
            <p>
              <s xml:id="lgnudx5l22">29. januar 2025 vórðu nevndarlimirnir valdir.</s>
              <s xml:id="htjlz7laf2">Ríkisstjórnin valdi Anders Sparholt Jørgensen, deildarstjóra á lógadeild danska løgmálaráðsins, og Vibeke Pasternak Jørgensen, stjóra fyri løgfrøðiligari tænastu í danska uttanríkismálaráðnum.</s>
              <s xml:id="gljn7tb3df">Føroya landsstýri valdi Bjørn Kunoy, dr., sendimann Føroya í Washington D.C., og Sjúrð Rasmussen, løgfrøðiligan ráðgeva á løgmansskrivstovuni.</s>
              <s xml:id="ivree44cnt">Hægstarættarforsetin Jens Peter Christensen valdi seg sjálvan til nevndarformann og hægstarættardómara Lars Hjortnæs og hægstarættardómara Jens Kruse Mikkelsen til nevndarlimir.</s>
            </p>
          </div>
          <div>
            <head rend="bold">Nevndararbeiðið</head>
            <div>
              <head rend="italic">Fyrsti nevndarfundur og ætlanin fyri nevndararbeiðið</head>
              <p>
                <s xml:id="wqy34qgeoi">4. februar 2025 boðaði nevndarformaðurin til fyrsta nevndarfund, sum skuldi haldast 28. mars 2025 í Hægstarætti.</s>
                <s xml:id="s5j3h6yylz">Dagskrá og ætlan fyri nevndararbeiðið vórðu hjáløgd fundarboðunum.</s>
              </p>
              <p>
                <s xml:id="f5ahlnk5tw">Í hjáløgdu dagskrá stóð m.a., at á fundinum fóru teir av ríkisstjórnini og landsstýrinum valdu limirnir at greiða frá sjónarmiðum sínum um hetta trætumálið og frá svari sínum til spurningin, sum varð lagdur fyri nevnd, eitt nú hvat teir hildu, at ein føroyskur limaskapur í egnum navni í WTO fór at hava við sær løgfrøðiliga av rættindum og skyldum.</s>
                <s xml:id="vwngudimwo">Síðan skuldi umrøðast, hvørt til bar at finna semju millum teir av ríkisstjórnini og landsstýrinum valdu limirnar.</s>
              </p>
              <p>
                <s xml:id="ccvi6bdsyl">Teir av ríkisstjórnini og landsstýrinum valdu limirnir blivu í dagsskránni bidnir um í seinasta lagi 14 dagar fyri fundin at senda viðkomandi tilfar og eitt upprit, ið tók samanum frágreiðing teirra um svarið til spurningin, ið varð lagdur fyri nevnd.</s>
              </p>
              <div>
                <head>Í hjáløgdu ætlan fyri nevndararbeiðið stóð m.a. (í føroyskari týðing):</head>
                <pb n="2" />
                <quote>
                  <p> “<s xml:id="voq6zwhif5">Fyrsti nevndarfundur (fríggjadagin tann 28. mars 2025) fer at taka støði í tilfarnum, sum umboðini fyri Føroya landsstýri og umboðini fyri ríkisstjórnina (eftir hetta róptir “partarnir”) hava sent nevndarformanninum í seinasta lagi 14 dagar fyri fundin.</s>
                    <s xml:id="knm6vvuohy">Á fundinum greiða partarnir munnliga frá sjónarmiðum sínum við støði í skrivliga tilfarnum, nevniliga samanumtøkandi uppritunum, sum partarnir hvør í sínum lagi hava gjørt.</s>
                    <s xml:id="vne5qvnf5i">Dómararnir kunnu spyrja nágreinandi spurningar, royna at fáa ivamál lýst gjøllari o.a. Fundurin verður hildin í Hægstarætti.</s>
                  </p>
                  <p>
                    <s xml:id="cuhwdwxuxx">Eftir eyka umhugsanartíð verður annar nevndarfundur hildin fyrst í mai ella miðjan mai.</s>
                    <s xml:id="jv5axbkbeg">Fyri fundin ber til at senda meira skrivligt tilfar, t.d. samanumtøkandi upprit í broyttum líki.</s>
                    <s xml:id="vow6rwo275">Á fundinum greiða partarnir frá sjónarmiðum sínum við støði í málstilfarinum, ið tá er til taks.</s>
                    <s xml:id="iruaiuram4">Dómararnir kunnu aftur spyrja nágreinandi spurningar, royna at fáa ivamál lýst gjøllari o.a. Fundurin verður hildin í Tórshavn.</s>
                  </p>
                  <p>
                    <s xml:id="al5i3zzjuc">Triði nevndarfundur verður hildin miðjan juni ella síðst í juni.</s>
                  <s xml:id="gpzgidhtou">Um partarnir semjast á fundinum, er málið soleiðis avgjørt, sbrt. § 6, stk. 2, 2. pkt., í lóg um heimastýri Føroya.</s>
                  <s xml:id="cry377pcme">Um so ikki er, skulu teir tríggir hægstarættardómararnir avgera málið, sbrt. § 6, stk. 3, 2. pkt. Fundurin verður hildin í Hægstarætti.</s>” </p>
                </quote>
              </div>
              <p>
                <s xml:id="nlscq7whnx">Fyrsti nevndarfundur varð hildin tann 28. mars 2025 í kærumálssalinum hjá Hægstarætti.</s>
              </p>
              <p>
                <s xml:id="oy4z3ij4gt">Á fundinum greiddu fyrst tey av ríkisstjórnini og harnæst tey av landsstýrinum valdu limirnir frá sjónarmiðum sínum um málið í samsvari við samanumtøkandi uppritini.</s>
                <s xml:id="j6pi6eusrq">Síðan var eitt annað umfar, har framløgurnar hjá teimum av ríkisstjórnini og landsstýrinum valdu limunum snúðu seg um sjónarmiðini hjá hvørjum øðrum.</s>
                <s xml:id="l7zud3sxsc">Meðan framløgurnar vóru, spurdu hægstarættardómararnir nágreinandi spurningar til báðar partar.</s>
              </p>
            </div>
            <div>
              <head rend="italic">Annar nevndarfundur</head>
              <p>
                <s xml:id="ipxwhl24zg">Annar nevndarfundur varð hildin tann 2. mai 2025 á Hotel Hafnia í Tórshavn.</s>
              </p>
              <p>
                <s xml:id="ogoeamarvn">Fyri fundin hevði nevndarformaðurin tann 3. apríl 2025 orskað av orðaskiftinum á fyrsta nevndarfundi sent teimum av ríkisstjórnini og landsstýrinum valdu limunum tveir spurningar at taka støðu til.</s>
                <s xml:id="fmd6mk6367">Fyrsti spurningur snúði seg um, hvørt tað hevði verið sambæriligt við stjórnarskipanarligu støðu Føroya, um Føroyar blivu limir í egnum navni í WTO við støði í ítøkiligari heimild, møguliga saman við einari fólkatingsavgerð, so Fólkatingið hevði givið samtykki til tess.</s>
                <s xml:id="gfuqaittm7">Hin spurningurin var, um ein listi kundi gerast yvir føri, har Føroyar síðan 2005 sbrt. § 4 í lóg um altjóðarættarligu sáttmálar Føroya landsstýris at gera eru vorðnar limur í egnum navni í einum millumtjóðafelagsskapi, ið loyvir øðrum eindum enn ríkjum og felagsskapum av ríkjum at fáa <pb n="3" />limaskap í egnum navni, og um har vóru føri, har hetta er hent áðrenn 2005 við støði í ítøkiligari heimild.</s>
              </p>
              <p>
                <s xml:id="ln5we7myaw">Á fundinum greiddu fyrst teir av ríkisstjórnini og harnæst teir av landsstýrinum valdu limirnir frá sjónarmiðum sínum um málið og um spurningarnar frá nevndarformanninum.</s>
                <s xml:id="e22qqkzo6t">Síðan var orðaskifti millum teir av ríkisstjórnini og landsstýrinum valdu liminir.</s>
                <s xml:id="tvg3gh5o2y">Hæstarættardómararnir spurdu nágreinandi spurningar til báðar partar, meðan orðaskiftið var.</s>
              </p>
              <p>
                <s xml:id="phcbvqubqa">Avtalað varð á fundinum, at fyri triðja nevndarfund skuldu teir av ríkisstjórnini valdu limirnir senda eitt upprit við framhaldi sínum av orðaskiftinum.</s>
              </p>
            </div>
            <div>
              <head rend="italic">Triði nevndarfundur</head>
              <p>
                <s xml:id="iccako246x">Triði nevndarfundur varð hildin tann 2. juni 2025 í kærumálssali Hæstarættarins.</s>
              </p>
              <p>
                <s xml:id="fiptgzvsgj">Fyri fundin høvdu teir av ríkisstjórnini valdu limirnir tann 19. mai 2025 sent eitt upprit sum framhald av orðaskiftinum á øðrum nevndarfundi.</s>
                <s xml:id="ggt6rsjwg3">Avtalað varð áðrenn triðja nevndarfund, at teir av landsstýrinum valdu limirnir fóru at gera viðmerkingar til uppritið á triðja fundinum.</s>
              </p>
              <p>
                <s xml:id="ljcsmeb5l7">Á fundinum greiddu fyrst teir av ríkisstjórnini valdu limirnir frá uppritinum, ið var sent nevndini tann 19. mai 2025.</s>
                <s xml:id="bc2drlzxba">Síðan greiddu teir av landsstýrinum valdu liminir frá sjónarmiðum sínum viðvíkjandi uppritinum.</s>
                <s xml:id="w5ema4z4ms">Hetta legði støði undir orðaskiftið aftaná millum teir av ríkisstjórnini og landsstýrinum valdu limirnar.</s>
                <s xml:id="txxudxdit6">Ímeðan spurdu hæstarættardómararnir nágreinandi spurningar til báðar partar.</s>
              </p>
              <p>
                <s xml:id="ov6cxyc73w">Við støði í einum uppkasti til eina heildarlýsing, sum nevndarformaðurin hevði sent undan fundinum, umrøddu teir av ríkisstjórnini og landsstýrinum valdu limirnir, hvat “føroyskur limaskapur í egnum navni í World Trade Organization (WTO)” hevur við sær.</s>
                <s xml:id="wptnq24xr2">Úrslitið av orðaskiftinum varð, at teir av ríkisstjórnini og landsstýrinum valdu limirnir samdust um eina heildarlýsing av hesum.</s>
              </p>
              <p>
                <s xml:id="fflurxgnd4">Ósemjan, ið síðan var eftir millum teir av ríkisstjórnini og landsstýrinum valdu limirnar, var, hvørt ein slíkur limaskapur er “sambærligur við stjórnarskipanarligu støðu Føroya.”</s>
              </p>
              <p>
                <s xml:id="crocbvcd4r">Avtalað varð, at teir av landsstýrinum valdu limirnir skuldu skrivliga senda nevndini sjónarmið síni um hetta, soleiðis sum sjónarmiðini góvu seg til sjóndar á fundinum, og at teir av ríkisstjórnini valdu limirnir skuldu gera skrivligar viðmerkingar til hesi sjónarmið.</s>
                <s xml:id="jzw4zeoseu">Harafturat varð avtalað, at teir landsstýrinum valdu limirnir skuldu fáa høvi at gera skrivligar viðmerkingar til sjónarmiðini hjá teimum av ríkisstjórnini valdu limunum.</s>
              </p>
              <p>
                <s xml:id="wy32qzifmt">Brævaskiftið millum teir av ríkisstjórnini og landsstýrinum valdu limirnar endaði tann 9. juli 2025.</s>
              </p>
              <p>
                Eftir hetta stóð tað til teir tríggjar hægstarættardómararnar, sbrt. § 6, stk. 2, 3. pkt., í heimastýrislógini, at avgera spurningin, sum varð lagdur fyri nevnd.
              </p>
            </div>
            <div>
              <head rend="bold">Rættargrundarlag</head>
              <p>
                <s xml:id="ceim2chyds">§ 1 í grundlógini er soljóðandi: <lb /><quote>“Denne grundlov gælder for alle dele af Danmarks rige.”</quote></s>
              </p>
              <p>
                <seg>§ 19 í grundlógini ljóðar soleiðis: <lb />
                <quote> “Kongen handler på rigets vegne i mellemfolkelige anliggender. Uden folketingets samtykke kan han dog ikke foretage nogen handling, der forøger eller indskrænker rigets område, eller indgå nogen forpligtelse, til hvis opfyldelse folketingets medvirken er nødvendig, eller som iøvrigt er af større betydning. Ejheller kan kongen uden folketingets samtykke opsige nogen mellemfolkelig overenskomst, som er indgået med folketingets samtykke. <lb /> Stk. 2. Bortset fra forsvar mod væbnet angreb på riget eller danske styrker kan kongen ikke uden folketingets samtykke anvende militære magtmidler mod nogen fremmed stat. Foranstaltninger, som kongen måtte træffe i medfør af denne bestemmelse, skal straks forelægges folketinget. Er folketinget ikke samlet, skal det uopholdeligt sammenkaldes til møde. <lb /> Stk. 3. Folketinget vælger af sin midte et udenrigspolitisk nævn, med hvilket regeringen rådfører sig forud for enhver beslutning af større udenrigspolitisk rækkevidde. Nærmere regler om det udenrigspolitiske nævn fastsættes ved lov.”</quote></seg>
              </p>
              <p>
                <s xml:id="l3pf737tld">Í 2005 samtyktu Løgtingið og Fólkatingið einslýðandi lógir um altjóðarættarligu sáttmálar Føroya landsstýris at gera.</s>
              </p>

              <p>
                <s xml:id="ykorzkjnvr">§ 4 í føroysku løgtingslóg nr. 80 frá 14. mai 2005 um altjóðarættarligu sáttmálar Føroya landsstýris at gera ljóðar soleiðis: <lb /><quote>“Eftir áheitan frá Føroya landsstýri kann Danmarkar stjórn samtykkja at lata inn umsókn um limaskap Føroya, ella stuðla slíkari, í millumtjóðafelagsskapum, ið loyva øðrum eindum enn ríkjum og felagsskapum av ríkjum limaskap í egnum navni, tá ið tað er sambærligt við stjórnarskipanarliga støðu Føroya.”</quote></s>
              </p>
              <p>
                <s xml:id="wxkzosmi2f">Orðaljóðið í § 4 í føroysku lógini samsvarar við donsku týðingina av orðaljóðinum í § 4 í donsku lov nr. 579 af 24. juni 2005 om Færøernes landsstyres indgåelse af folkeretlige aftaler, sum er endurgivin niðanfyri.</s>
              </p>
              <p>
                <!-- TODO: improve formatting and segmentation... -->
                <seg> Í almennu viðmerkingunum í uppskotinum til føroysku lógina (Løgtingsmál nr. 95/2004: Uppskot til lóg um altjóðarættarligar sáttmálar Føroya landsstýri at gera, síða 3) stendur m.a.: <lb />
                <quote> “Vinningur Føroya av § 1, § 2, § 3 og § 4 í uppskotinum í mun til § 8 í heimastýrislógini er niðanfyri standandi: <lb /> ... <lb /> Føroyar kunnu í ávísum førum í egnum navni fáa limaskap og atlimaskap í millumtjóðafelagsskapum, tá ið slíkir felagsskapir eftir egnum samtyktum loyva tí, og tá ið tað er í samsvari við stjórnarskipanarliga støðu Føroya. Higartil hevur einans Danmarkar kongsríki kunna sótt um slíkan limaskap ella atlimaskap fyri Føroyar. Nú kunnu Føroyar sjálvar søkja sær limaskap. Eftir § 1 kunnu Føroyar luttaka sum limur í millumtjóðafelagsskapum í navni Danmarkar kongsríkis, har ið Danmark er ikki limur. Eftir § 4 kunnu Føroyar tó luttaka sum limur í egnum navni, uttan mun til um Danmark er limur.”</quote></seg>
              </p>
              <p>
                <seg>Í serligu viðmerkingunum til § 4 í uppskotinum til føroysku lógina (ibid., síða 6) stendur m.a.: <lb />
                <quote>
                    “Í hesi grein er ásett, at Føroyar kunnu gerast limir ella atlimir í millumtjóðafelagsskapum í
                    egnum navni, í førum, har ið millumtjóðafelagsskapir loyva, at aðrar eindir enn ríki og
                    felagsskapir av ríkjum kunnu fáa limaskap ella atlimaskap í egnum navni. Eftir áheitan frá
                    Føroya landsstýri kann Danmarkar stjórn samtykkja at lata inn umsókn um limaskap ella
                    atlimaskap Føroya, ella stuðla føroyskari umsókn um sama, tá ið tað er í samsvari við
                    stjórnarskipanarliga støðu Føroya.”</quote></seg>
              </p>
              <p>
                <seg>§ 4 í donsku lov nr. 579 af 24. juni 2005 om Færøernes landsstyres indgåelse af folkeretlige aftaler ljóðar soleiðis: <lb /><pb n="6" /> “Hvor internationale organisationer åbner adgang for, at andre enheder end stater og sammenslutninger af stater kan opnå medlemskab i eget navn, kan regeringen efter anmodning fra Færøernes landsstyre beslutte at indgive eller støtte en ansøgning herom for Færøerne, hvor dette er foreneligt med Færøernes forfatningsmæssige status.”</seg>
              </p>
              <div>
                <p>
                  <seg>Í almennu viðmerkingunum í uppskotinum til donsku lógina (Folketingstidende 2004-05 (2. samling), tillæg A, lovforslag nr. L 171, síða 7969 f.) stendur m.a. (í føroyskari týðing):</seg>
                </p>
                <quote> “<seg>2.2. Ríkisrættarligar viðmerkingar</seg>
                <p>
                    <s xml:id="op53xhrl6g">Ríkisstjórnin hevur hesar viðmerkingar viðvíkjandi ríkisrættarligu karmunum á fulltrúni.</s>
                  </p>
                <p>
                    <seg>§ 19, stk. 1 og 3, í grundlóg Danmarkar ríkis ljóðar soleiðis:</seg>
                  </p>
                <p>
                    <seg>...</seg>
                  </p>
                <p>
                    <s xml:id="iwdabotoqc">Eins og § 19, stk. 1, í grundlóg Danmarkar ríkis sigur, virkar kongurin (ríkisstjórnin) ríkisins vegna í millumtjóðamálum.</s>
                    <s xml:id="cbinsxdnax">Hetta merkir, at einstakir partar av ríkinum fara ikki sambært grundlógini at kunna fáa sjálvstøðugan myndugleika í hesum málum.</s>
                  </p>
                <p>
                    <s xml:id="xhaanxwohc">Tað hevði tískil havt grundlógabroyting sum fyritreyt, um Føroyar ríkisrættarliga skuldu fáa loyvi at virka egna vegna í millumtjóðamálum.</s>
                  </p>
                <p>
                    <s xml:id="pah7yrzkxy">Spurningurin er so, hvørt tað stjórnarskipanarliga ber til hjá Føroyum at virka ríkisins vegna í ávísum millumtjóðamálum.</s>
                    <seg>Til hetta eru hesar viðmerkingar:</seg>
                  </p>
                <p>
                    <s xml:id="cxilpnqlnb">Við at virka ríkisins vegna fer føroyska landsstýrið at binda alt ríkið, soleiðis at avgerðir á uttanrikispolitiska økinum sum útgangsstøði fara at ávirka heildaruttanrikispolitisku viðurskifti ríkisins.</s>
                    <s xml:id="x7drqvmprk">M.a. fer møguligur spurningur um altjóðarættarliga ábyrgd fyri ikki at hava hildið altjóðarættarligan sáttmála, sum Føroyar hava gjørt, at draga danskar myndugleikar upp í.</s>
                  </p>
                <p>
                    <s xml:id="ftjcrmvnwr">Her skilir uttanríkispolitikkur seg avgerandi frá teimum fórum, har føroyskir myndugleikar hava lóggevandi- og umboðsvald, tí tá er bert vald til at áseta reglur o.a. við gildi í Føroyum.</s>
                  </p>
                <p>
                    <s xml:id="ucaciodtfe">Grundlóg Danmarkar ríkis fer tí at vera til hindurs fyri, at heimildir veruliga verða fluttar føroyskum myndugleikum til at virka í teimum millumtjóðamálum, ið áðurnevnda § 19, stk. 1, í grundlógini fevnir um.</s>
                    <s xml:id="brrplon6nh">Ein avleiðing av hesum má harumframt metast at vera, at tað fer ikki at bera til at lata føroyskum myndugleikum heimild at áseta reglur á uttanríkispolitiska økinum.</s>
                    <s xml:id="npcgmwivne">Grundlógin verður sostatt m.a. til hindurs fyri, at heimilað verður føroyskum myndugleikum at lóggeva um viðurskifti hjá uttanríkistænastuni, at stovna diplomatiskar missiónir uttanlands ella at loyva onkrum at stovna slíkar missiónir í Føroyum.</s>
                  </p>
                <p>
                    <s xml:id="t4qsrki7h3">Tað kann kortini bera til innan fyri grundlógarkarmarnar at heimila føroyska landsstýrinum at virka ríkisins vegna í ávísum millumtjóðamálum, sum einans viðvíkja Føroyum og ikki samstundis øðrum pørtum av ríkinum.</s>
                  </p>
                <p>
                    <s xml:id="zlop6e4vbp">At heimildin einans fær at kunna fevna um viðurskifti, ið viðvíkja Føroyum, má í fyrsta lagi bera við sær, at heimildin til at virka ríkisins vegna í millumtjóðamálum skal vera avmarkað til tey málsøki, har føroyska landsstýrið hevur yvirtikið lóggávu- og umboðsvald — tað merkir málsøki, har landsstýrið sjálvt kann fremja neyðugu lógarbroytingarnar og umsitingarligu stigin o.a. í sambandi við altjóðarættarliga sáttmálagerð.</s>
                  </p>
                <p>
                    <s xml:id="sulgbp6ht3">Í øðrum lagi merkir tað omannevnda, at altjóðarættarligu sáttmálarnir, ið føroyska landsstýrið ger ríkisins vegna, við støði í nevndu heimild kunnu bert hava Føroyar sum gildisøki.</s>
                  </p>
                <p>
                    <s xml:id="docroqos6g">Sum nevnt verður ikki talan um, at heimildir veruliga verða fluttar føroyskum myndugleikum til at virka í millumtjóðamálum.</s>
                    <s xml:id="t2fyrrq2i4">Ríkisstjórnin fer tí framvegis at hava uttanríkispolitiskan myndugleika eisini í teimum málum, sum heimildin til føroyska landsstýrið fevnir um.</s>
                  </p>
                <p>
                    <s xml:id="y7dxfkogt5">Atlitið at ríkiseindini og § 19 í grundlógini ber harumframt við sær, at Føroya landsstýri í uttanríkispolitisku avgerðum sínum — ið sum nevnt gerast altjóðarættarliga bindandi fyri alt ríkið — fær ikki gjørt ímóti áhugamálum ríkisins, m.a. heildaruttanríkispolitikki ríkisins.</s>
                  </p>
                <p>
                    <s xml:id="kqfym5whpj">Føroya landsstýri fer sostatt ikki at kunna taka uttanríkispolitisk stig, sum eru í andsøgn við áhugamálini hjá hinum ríkispartunum — eitt nú gera sáttmálar í ósamsvari við almennar meginreglur fyri uttanríkispolitikk ríkisins á ávísa málsøkinum.</s>
                  </p>
                <p>
                    <s xml:id="bwuxjbqrld">Fyri at tryggja samsvar við heildaruttanríkispolitikk ríkisins fer ein fulltrúarskipan til Føroya landsstýri at virka ríkisins vegna í millumtjóðamálum at hava sum fyrireyt, at stovnað verður ein skipan til tess at tryggja, at ríkisstjórnin í neyðugan mun fær kunning og verður spurð um ráð áðrenn stig á uttanríkispolitiska økinum.</s>” </p>
                </quote>
              </div>
              <div>
                <p>
                  <seg>Í viðmerkingunum í lógaruppskotinum til § 4 í donsku lógini (ibid., síða 7974 f.) stendur m.a. (í føroyskari týðing):</seg>
                </p>
                <quote> “<s xml:id="i3um3fbj4s">Ásetingin í § 4 snýr seg um tey serligu føri, har millumtjóða felagsskapir loyva øðrum eindum enn ríkjum og felagsskapum av ríkjum at fáa limaskap í egnum navni.</s>
                  <s xml:id="xuc5pupfhv">Hetta fevnir í høvuðsheitum um atlimaskap, sum ofta eru galdandi fyri øki handan hav, har eitt limaland hevur uttanríkismál teirra í hondum.</s>
                  <s xml:id="dwfhousfg7">Sum skilst á ásetingini í § 4 er ríkisstjórnin sinnað til í ítøkilgum førum — eftir vilja hjá og í samstarvi við føroyska landsstýrið — at kanna ítøkiligu møguleikarnar fyri føroyskum limaskapi í egnum navni í millumtjóða felagsskapum, sum loyva øðrum eindum enn ríkjum og felagsskapum av ríkjum, og um so er, at stuðla slíkum vilja, tá ið tað er sambæriligt við stjórnskipanarligu støðu Føroya.</s>” </quote>
              </div>
            </div>
            <div>
              <head rend="bold">Sjónarmið hjá teimum av ríkisstjórnini og landsstýrinum valdu limunum</head>
              <p>
                <s xml:id="y2md2b6wla">Eins og tað stendur í brotinum um nevndararbeiðið, hava teir av ríkisstjórnini og landsstýrinum valdu limirnir sum liður í nevndararbeiðinum greitt frá sjónarmiðum sínum um spurningin skrivliga <pb n="8" />við at senda upprit og annað tilfar og munnliga á nevndarfundunum.</s>
                <s xml:id="ygzv4jrn4t">Samstundis hava hægstarættardómararnir spurt nágreinandi spurningar bæði skrivliga og munnliga á fundunum.</s>
              </p>
              <p>
                <s xml:id="h4t2uliidi">Samanumtikið er sjónarmiðið hjá teimum av landsstýrinum valdu limunum, at føroyskur limaskapur í egnum navni í WTO má metast at vera sambæriligur við stjórnarskipanarligu støðu Føroya.</s>
                <s xml:id="bvmhisnr3u">Tað er samanumtikið sjónarmiðið hjá teimum av ríkisstjórnini valdu limunum, at ein slíkur limaskapur má metast at vera ósambæriligur við stjórnarskipanarligu støðu Føroya.</s>
              </p>
              <p>
                <s xml:id="nqsrib3iys">Eftir avtalu millum nevndarlimirnar verða tær frágreiðingar, sum teir av ríkisstjórnini og landsstýrinum valdu limirnir sum liður í nevndararbeiðinum hava givið um sjónarmið síni, ikki í aðrar mátar endurgivnar í hesi avgerð.</s>
              </p>
            </div>
          </div>
          <div>
            <head rend="bold">Avgerð hægstarættardómaranna</head>
            <p>
              <s>Sbrt. § 6, stk. 2, í lóg um heimastýri Føroya varð heitt á nevndina um at avgera soljóðandi spurning: <lb /><quote>“Er limaskapur Føroya í egnum navni í World Trade Organization (WTO) sambæriligur við stjórnarskipanarligu støðu Føroya?”</quote></s>
            </p>
            <p>
              <s>Tað stendur í § 6, stk. 2, 2. pkt., í heimastýrislógini, at eru teir av ríkisstjórnini og landsstýrinum valdu limirnir samdir, er málið endaliga avgjørt.</s>
              <s>Um so ikki er, skulu teir tríggir hægstarættardómararnir avgera málið, sbrt. 3. pkt. í ásetingini.</s>
            </p>
            <p>
              <s>Eins og nevnt omanfyri eru teir av ríkisstjórnini og landsstýrinum valdu limirnir samdir um, hvat “føroyskur limaskapur í egnum navni í World Trade Organization (WTO)” ber við sær, sbrt. § 6, stk. 2, 2. pkt., í heimastýrislógini.</s>
              <s>Av tí at teir av ríkisstjórnini og landsstýrinum valdu limirnir eru ikki samdir um, hvørt ein slíkur limaskapur er “sambæriligur við stjórnarskipanarligu støðu Føroya”, stendur tað til teir tríggjar hægstarættardómararnar at avgera hetta, sbrt. § 6, stk. 2, 3. pkt., í heimastýrislógini.</s>
            </p>
            <div>
              <head rend="italic">Føroyskur limaskapur í egnum navni í World Trade Organization</head>
              <p>
                <s>Eins og lýst omanfyri varð staðfest á nevndarfundi tann 2. juni 2025, at teir av ríkisstjórnini og landsstýrinum valdu limirnir eru samdir um, hvat “føroyskur limaskapur í egnum navni í World Trade Organization (WTO)” ber við sær, og teir av ríkisstjórnini og landsstýrinum valdu limirnir <pb n="9" />blivu á fundinum samdir um eina heildarlýsing av hesum.</s>
                <seg>Lýsingin er soljóðandi (í føroyskari týðing):</seg>
              </p>
              <div>
                <quote>
                  <p>“<s>Teir av ríkisstjórnini og landsstýrinum valdu liminir eru samdir um, at “føroyskur limaskapur í egnum navni í World Trade Organization (WTO)” ber við sær, at Føroyar gerast sjálvstøðugur limur í WTO sum sjálvstøðugt tollumveldi, og at eftir hetta fara Føroyar í WTO at vera javnsettar við hinar limirnar í WTO, m.a. Danmark.</s>
                  <s>Tað merkir, at Føroyar í tí førinum innlimast í WTO við teimum rættindum og skyldum, sum koma av støðu Føroya sum sjálvstøðugt tollumveldi í WTO.</s>
                  </p>
                  <p>
                    <s>Teir av ríkisstjórnini og landsstýrinum valdu liminir hava upplýst m.a., at WTO loyvir øðrum eindum enn ríkjum at fáa fullan limaskap (sbrt. grein XII, stk. 1, í stovningarsáttmálanum fyri WTO).</s>
                    <s>Ein limur í WTO skal hava rættarstand og venju í búskapar- og handilspolitikki, ið lúka krøvini í sáttmálunum hjá WTO.</s>
                    <s>Skilt verður ikki ímillum ríki og sjálvstøðug tollumveldi í WTO.</s>
                    <s>Ríki og sjálvstøðug tollumveldi hava t.d. sama atkvøðu- og talurætt sbrt. reglunum hjá WTO.</s>
                    <s>Til at loysa trætumál hevur WTO eina trætuskipan, sum hevur málsførleika í trætumálum um rættindi og skyldur hjá limum í WTO.</s>
                    <s>Tað eru einans ríkið ella einans tollumveldið, ið kunnu klagast fyri trætuskipanini og fáa eina avgerð um seg, ið ráðið fyri trætuskipanini samtykkir grundað á álit frá einari nevnd ella frá kæruráðnum.</s>
                    <s>Tað eru einans ríkið ella einans tollumveldið, sum kunnu ábyrgjast.</s>
                    <s>Ríkið, ið eitt klagað tollumveldi er partur av, ella tollumveldið, sum er partur av einum klagaðum ríki, gerast sostatt ikki partar av trætumálinum í WTO.</s>
                    <s>Trætuskipanin hjá WTO hevur ikki somu eyðkenni sum ein altjóða dómstólur ella gerðarrættur.</s>
                    <s>Avgerðir millum limir í skipanini hjá WTO hava ikki rættarvirknað uttan fyri skipanina hjá WTO.</s>
                    <s>Tað ber ikki til sambært reglunum hjá WTO at taka ella handhevja avgerðir uttan fyri skipanina hjá WTO, t.d. í einum altjóða dómstóli.</s>
                  </p>
                  <p>
                    <s>Teir av ríkisstjórnini og landsstýrinum valdu liminir hava harafurat upplýst m.a. – treytað av at Føroyar hava yvirtikið viðkomandi málsøki – at altjóðarættarliga fer einki at vera til hindurs fyri, at Føroyar gerast limur sum sjálvstøðugt tollumveldi í WTO, um ein slíkur limaskapur er sambæriligur við stjórnarskipanarligu støðu Føroya, og at føroyskur limaskapur í egnum navni í WTO fer ikki at hava týdning fyri rættindi og skyldur Danmarkar sum limur í WTO ella í aðrar mátar stjórnarskipanarligu støðu Danmarkar, eitt nú samband Danmarkar til onnur ríki og millumtjóðafelagsskapir.</s>”</p>
                </quote>
              </div>
              <p>
                <s>Spurningurin er so, um føroyskur limaskapur í egnum navni í WTO er “sambæriligur við stjórnarskipanarligu støðu Føroya.”</s>
                </p>
                <div>
                  <head rend="italic">Sambæri við stjórnarskipanarligu støðu Føroya</head>
                  <div>
                    <head rend="italic">§ 1 í grundlógini</head>
                    <p>
                      <s>§ 1 í grundlógini ljóðar: “Denne grundlov gælder for alle dele af Danmarks rige.”</s>
                    </p>
                    <pb n="10"/>
                    <p>
                      <s>Tað stendur í forarbeiðunum til ásetingina (Forfatningskommissionens betænkning nr. 66/1953, síða 28), at § 1 í grundlógini, sum ikki var í undanfarna grundlóg, kom í lag í sambandi við broytingina í stjórnarskipanarligu støðu Grønlands, sum grundlógaruppskotið elvdi til, har øll grundlógin fekk gildi í Grønlandi.</s>
                      <s>Ásetingin elvdi ikki til broytingar í stjórnarskipanarligu støðu Føroya.</s>
                    </p>
                    <p>
                      <s>§ 1 í grundlógini staðfestir sum nevnt, at grundlógin er galdandi fyri allar partar av Danmarkar ríki.</s>
                      <s>Ásetingin ásetir ikki eina rættareind skilt á tann hátt, at lóggávan skal vera eins í øllum ríknum, og ásetingin verður ei heldur mett at vera til hindurs fyri, at stovnað verður eitt sera víðfevnt, føroyskt heimastýri, sí nærri niðanfyri.</s>
                    </p>
                  </div>
                  <div>
                    <head rend="italic">Føroyska heimastýriskipanini</head>
                    <p>
                      <s>Sbrt. § 1 í lóg nr. 11 frá 31. mars 1948 um heimastýri Føroya (lov nr. 137 af 23. marts 1948 om Færøernes hjemmestyre) eru Føroyar sjálvstøðugt tjóð í danska ríkinum samsvarandi hesi lóg, og innan fyri ríkismarkið fáa Føroyar víðfevnt lóggávuvald á teimum økjum, sum verða sett upp í lógini.</s>
                      <s>Stovnað verður eitt heimastýri fyri Føroyar, og hetta heimastýrið tekur við lóggevandi og umsitingarligum uppgávum á teimum økjum, sum verða sett upp í løgtingslógum.</s>
                      <s>Í § 3, sí lista B, standa nøkur onnur mál og málsøki, sum eftir nærri samráðing kunnu verða flutt heimastýrinum.</s>
                      <s>Eftir § 4 í lógini hevur heimastýrið lóggávuvald og umboðsvald viðvíkjandi teimum økjum, sum hoyra undir heimastýrið, og tær av løgtinginum samtyktu og av landsstýrisins formanni staðfestu lógir verða nevndar løgtingslógir.</s>
                    </p>
                    <p>
                      <s>Viðurskifti, sum ikki samsvarandi hesi lóg hoyra undir føroyska heimastýri, verða umsitin sum ríkisins felagsmál av ríkisvaldinum, sbrt. § 6, stk. 1, í heimastýrislógini.</s>
                    </p>
                    <p>
                      <s>Við heimastýriskipanini fyri Føroyar vórðu bæði lóggávu- og umboðsvald, sbrt. § 3 í grundlógini, flutt føroyskum myndugleikum í sera stórum vavi.</s>
                    </p>
                    <p>
                      <s>Tá grundlógin varð samtykt í 1953, varð lagt til grundar og góðtikið, at skipanin, ið heimastýrislógin frá 1948 stovnaði, er sambærilig við grundlógina.</s>
                      <s>Nágreiniliga sambandið hjá heimastýrisskipanini til grundlógina hevur verið eitt kjakevni síðan stovnan heimastýrisins.</s>
                      <s>Summi halda, at talan er um delegatión av lóggávuvaldi, ið kann takast aftur við lóg, sbrt. § 3, 1. pkt., í grundlógini, meðan onnur halda, at lóggávuvaldið kann ikki broyta heimastýrisskipanina ímóti viljanum hjá føroyskum myndugleikum.</s>
                    </p>
                    <!-- TODO: to be continued -->
                  </div>
                </div>
            </div>
          </div>
        </div>
      </body>
    </text>
  </TEI>
</teiCorpus>