<teiCorpus version="3.3.0" xmlns="http://www.tei-c.org/ns/1.0">
    <teiHeader>
        <fileDesc>
            <titleStmt>
                <title type="main">Avgerðir frá Dátueftirlitinum</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
        </fileDesc>
    </teiHeader>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Dátuviðgerar kunnu ikki vera dátuverndarfólk - nágreining</title>
            </titleStmt>
            <sourceDesc>
                <bibl>
                    <title level="a" type="main">Dátuviðgerar kunnu ikki vera dátuverndarfólk - nágreining</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/datuvidgerar-kunnu-ikki-vera-datuverndarfolk-nagreining</idno>
                    <ref type="source" target="https://www.dat.fo/avgerdir/datuvidgerar-kunnu-ikki-vera-datuverndarfolk-nagreining">Original URL</ref>
                    <date type="accessed" when="2025-09-09" />
                </bibl>
            </sourceDesc>
        </fileDesc>
        <text>
            <div>
                <head rend="bold">Dátuviðgerar kunnu ikki vera dátuverndarfólk - nágreining</head>
                <p>
                    <s>Á dáturáðsfundi tann 8. juli í 2021, kom Dáturáðið til ta niðurstøðu, at tað var í stríð við § 55, stk. 4, at starvsfólk hjá einum dátuviðgera, sum veitir KT-skipanir, sum viðgera persónupplýsingar, ikki samstundis kunnu vera dátuverndarfólk hjá dátuábyrgdaranum.</s>
                </p>
                <p>
                    <s>Grundgevingin var m.a., at dátuverndarfólkið kann koma í ta støðu at skula boða dátuábyrgdaranum frá, at viðgerðin av persónupplýsingum í skipanini ikki er í samsvari við lógina, og at broytingar eiga at verða gjørdar, ella at KT-útgerðin eigur at verða skift.</s>
                    <s>Dátuverndarfólkið kann eisini koma í ta støðu, at viðkomandi skal ráðgeva um at skifta veitara, tí núverandi veitari ikki livir upp til krøvini í dátuverndarlógini.</s>
                    <s>Hetta kann seta dátuverndarfólkið í eina óhepna støðu, tá viðkomandi starvast hjá veitaranum.</s>
                </p>
                <p>
                    <s>Avgerðin hevur verið tulkað á tann hátt, at dentur hevur lagdur á formligu viðurskiftini hjá dátuviðgerðanum.</s>
                    <s>Tað vil siga, at um dátuverndarfólkið er í starvi hjá dátuviðgeranum er talan um áhugamálsstríð sbrt. § 55, stk. 4, men um viðkomandi starvaðist í einum dóttirfelagi, sum dátuviðgerin eigur, so er hinvegin ikki talan um áhugamálsstríð.</s>
                </p>
                <p>
                    <s>Á dáturáðsfundi tann 1. november 2022 hevur Dáturáðið nágreinað upprunaligu avgerðina: Tá mett verður um eitt dátuverndarfólk lýkur kravið í § 55, stk. 4 um áhugamálsstríð skal dentur leggjast á veruligu viðurskiftini heldur enn bert tey formligu. Tað vil siga, at um ein dátuviðgeri eitt nú hevur broytt bygnaðin, og lagt dátuverndarfólkið í eitt dóttirfelag, men viðkomandi í roynd og veru framvegis starvast hjá dátuviðgeranum, so er talan um áhugamálsstríð § 55, stk. 4.</s>
                </p>
                <p>
                    <s>Niðurstøðan hevur m.a. við sær, at starvsfólk hjá einum veitara, sum virka sum dátuverndarfólk, í útgangsstøðinum ikki kunnu flytast til eitt dóttirfelag og síðani halda fram við at virka sum dátuverndarfólk fyri kundar hjá móðurfelagnum.</s>
                    <s>Nær talan er um veruligt óheftni er ein ítøkilig meting hjá Dátueftirlitinum.</s>
                    <s>Metir Dátueftirlitið ikki, at talan er um veruligt óheftni, kann Dátueftirlitið geva kravboð um, at viðkomandi dátuábyrgdari ella dátuviðgerði velur annað dátuverndarfólk.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Krav um mannagongdir fyri handfaring av persónupplýsingum í lásaskipan</title>
            </titleStmt>
            <sourceDesc>
                <bibl>
                    <title level="a" type="main">Krav um mannagongdir fyri handfaring av persónupplýsingum í lásaskipan</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/krav-um-mannagongdir-fyri-handfaring-av-personupplysingum-i-lasaskipan</idno>
                    <ref type="source" target="https://www.dat.fo/avgerdir/krav-um-mannagongdir-fyri-handfaring-av-personupplysingum-i-lasaskipan">Original URL</ref>
                    <date type="accessed" when="2025-09-09" />
                    <date when="2021-02-12">12-02-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Krav um mannagongdir fyri handfaring av persónupplýsingum í lásaskipan</head>
                <p>
                    Dátueftirlitið hevur givið kommunu kravboð um at tryggja, at kommunan hevur mannagongdir fyri handfaring av persónupplýsingum í lásaskipan, undir hesum reglur um atgongd til og striking av loggum. Kravboðið er givið sambært § 70, stk. 3 í dátuverndarlógini.
                </p>

                <p>
                    Lásaskipanin í málinum skrásetur m.a., hvat starvsfólk hevur latið eina hurð upp. Hetta hevur við sær, at persónupplýsingar verða viðgjørdar í skipanini. Henda viðgerðin skal vera í samsvari við reglurnar um viðgerð av persónupplýsingum.
                </p>

                <p>
                    Grundað á upplýsingarnar í málinum metti Dátueftirlitið, at tað er sannlíkt, at eitt trygdarbrot var farið fram, tá upplýsingar úr logginum til lásaskipanina óheimilað vóru givnar víðari til triðjapersón.
                </p>

                <p>
                    Kommunan hevði ikki mannagongdir fyri handfaring av persónupplýsingum í lásaskipanini.
                </p>

                <p>
                    Dátueftirlitið gav kommununi kravboð um at tryggja, at mannagongdir fyri handfaring av persónupplýsingum í lásaskipanini, undir hesum upplýsingunum í logginum, eru gjørdar og settar í verk í seinasta lagi 15. mars 2021.
                </p>

                <p>
                    Kommunan fekk eisini boð um í seinasta lagi 15. mars 2021 at kunna tey, sum hava atgongd til skipanina um, nær loggurin kann kannast og undir hvørjum treytum. Kommunan fekk eisini boð um at tryggja, at upplýsingar úr skipanini hvørki munnliga ella skrivliga verða givnar víðari til óviðkomandi.
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Nýggj siðvenja í mun til almannakunngering og deiling av myndum</title>
            </titleStmt>
            <sourceDesc>
                <bibl>
                    <title level="a" type="main">Nýggj siðvenja í mun til almannakunngering og deiling av myndum</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/nyggj-sidvenja-i-mun-til-almannakunngering-og-deiling-av-myndum</idno>
                    <ref type="source" target="https://www.dat.fo/avgerdir/nyggj-sidvenja-i-mun-til-almannakunngering-og-deiling-av-myndum">Original URL</ref>
                    <date type="accessed" when="2025-09-09" />
                    <date when="2021-02-18">18-02-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Nýggj siðvenja í mun til almannakunngering og deiling av myndum</head>
                <p>
                    Á fundi 11. februar 2021 umrøddi Dáturáðið siðvenjuna hjá Dátueftirlitinum í mun til almannakunngering og deiling av myndum.
                </p>

                <p>
                    Siðvenjan hjá Dátueftirlitinum hevur verið, at munur verður gjørdur á andlitsmyndum og støðumyndum.
                </p>

                <p>
                    Ein andlitsmynd er ein mynd av einum ella fleiri persónum, har tað er andlitið, sum skal vísast.
                </p>

                <p>
                    Ein støðumynd er ein mynd, sum hevur til endamáls at avmynda og lýsa eina støðu. Akkurát hvør tað er, sum er á myndini, hevur minni týdning enn høvuðsinnihaldið í myndini. Dømi um hetta kann vera fleiri fólk, sum eru avmyndað til eina konsert, til eitt ítróttartiltak, í einum skúlagarði, í einum
grindadrápi ella til aðrar hendingar, sum hava almennan áhuga.
                </p>

                <p>
                    Siðvenjan hevur verið, at andlitsmyndir bara kunnu almannakunngerast, um samtykki verður fingið frá viðkomandi, ímeðan støðumyndir kunnu almannakunngerast, sjálvt um samtykki ikki er fingið frá viðkomandi á myndini.
                </p>

                <p>
                    Í dag verða myndir, sum tað er møguligt at eyðmerkja fólk á, í nógv størri mun deildar á internetinum og á sosialum miðlum, enn tá siðvenjan hjá Dátueftirlitinum bleiv løgd. Kvaliteturin á myndunum er eisini blivin nógv betri, og hetta ger tað lætt at eyðmerkja fólk. Hetta ger, at tað í praksis kann verða trupult at gera mun á, um talan er um eina støðumynd ella eina andlitsmynd.
                </p>

                <p>
                    Eftir at málið hevur verið umrøtt í Dáturáðnum, hevur Dátueftirlitið gjørt av at broyta siðvenjuna. Dátueftirlitið fer framyvir ikki longur at gera mun á støðumyndum og andlitsmyndum. Ístaðin skal ein heildarmeting gerast av myndini og endamálinum við at deila myndina. Metast skal í hvørjum
einstøkum føri, um myndin kann almannakunngerast ella deilast uttan samtykki.
                </p>

                <p>
                    Hetta merkir, at myndir í útgangsstøðinum kunnu almannakunngerast uttan samtykki frá teimum avmyndaðu um myndin er meinaleys og ikki er niðrandi fyri tey avmyndaðu. Hinvegin merkir hetta í útgangsstøðinum, at fólk skulu samtykkja til almannakunngerð av myndum, sum eru tiknar t.d. í læknahølum, bankum ella á barrum.
                </p>

                <p>
                    Um tað er møguligt at eyðmerkja persónar á eini mynd, sum skal almannakunngerast, er tað skyldan hjá dátuábyrgdaranum at meta, eftir hvørjum heimildargrundarlagi hetta kann fara fram.
                </p>

                <p>
                    Viðmerkjast skal, at hóast ein mynd kann almannakunngerast uttan samtykki frá persóninum, sum er avmyndaður, eigur tann, sum tekur myndina í útgangsstøðinum at kunna um, at mynd verður tikin, so at viðkomandi hevur møguleika at bera seg undan.
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Samskifti umvegis teldupost</title>
            </titleStmt>
            <sourceDesc>
                <bibl>
                    <title level="a" type="main">Samskifti umvegis teldupost</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/samskifti-umvegis-teldupost</idno>
                    <ref type="source" target="https://www.dat.fo/avgerdir/samskifti-umvegis-teldupost">Original URL</ref>
                    <date type="accessed" when="2025-09-09" />
                    <date when="2021-02-18">18-02-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Samskifti umvegis teldupost</head>
                <p>
                    <s>Á fundi 11. februar 2021 umrøddi Dáturáðið teldupostsamskifti, og hvussu dátuábyrgdarar o.o. kunnu tryggja, at trygdin er nøktandi, tá persónupplýsingar verða sendar umvegis teldupost.</s>
                </p>
                <p>
                    <s>Niðurstøðan hjá Dáturáðnum var, at tann, sum sendir persónupplýsingar umvegis teldupost eigur at tryggja sær, at teldupostsamskiftið er bronglað.</s>
                    <s>Verða viðkvæmar persónupplýsingar og persónupplýsingar, sum eru fevndir av trúnaðarásetingum, sendar við telduposti, eigur sendarin at vera serliga varin.</s>
                </p>
                <p>
                    <s>Dáturáðið var samt um, at tað til eina og hvørja tíð er upp til tann einstaka dátuábyrgdaran at meta um, hvørji trygdartiltøk eru hóskandi at seta í verk, og at meta um, m.a. hvat slag av brongling skal nýtast.</s>
                </p>
                <p>
                    <s>Dáturáðið var tó samt um, at TLS-brongling (versión 1.2.) ella annað slag av brongling, sum er á sama støði, er eitt lágmark fyri trygd, tá ið viðkvæmar persónupplýsingar verða sendar umvegis teldupost.</s>
                </p>
                <p>
                    <s>Í summun førum er kanska best at nýta ein annan miðil til trygt samskifti enn teldupost sum til dømis Mínboks.</s>
                </p>
                <p>
                    Dáturáðið umrøddi hesi sløg av brongling:
                    <lb/>
                    <list rend="bulleted">
                        <item>Brongling í flutninginum (“Kryptering på transportlaget” – TLS-brongling)</item>
                        <item>End-to-end brongling</item>
                    </list>
                </p>
                <div>
                    <head rend="italic">Brongling í flutninginum (“Kryptering på transportlaget”) (TLS-brongling)</head>
                    <p>
                        <s>TLS (Transport Layer Security) brongling bronglar teldupostar undir flutninginum frá sendara til móttakara.</s>
                        <s>Telduposturin verður í útgangsstøðinum goymdur óbronglaður og atkomuligur á teldupostservaranum hjá bæði sendara og móttakara.</s>
                    </p>
                </div>
                <div>
                    <head rend="italic">End-to-end brongling</head>
                    <p>
                        <s>Við end-to-end brongling verður innihaldið í teldupostinum bronglað.</s>
                        <s>Hetta merkir, at upplýsingarnar verða læstar við einum lykli, áðrenn tær verða sendar, og ikki kunnu lesast, fyrrenn móttakarin letur teldupostin upp við rætta lyklinum.</s>
                    </p>
                    <p>
                        Dømi um end-to-end brongling eru hesi:
                        <lb/>
                        <list rend="bulleted">
                            <item>
                                <p>
                                    PGP<lb/>
                                    <s>Við Pretty Good Privacy (PGP), sum fylgir tí sonevndu OpenPGP, kann ein og hvør fáa eitt lyklapar (ein almennan og ein privatan lykil), sum eru knýttir til eina ávísa teldupostadressu.</s>
                                    <s>Almenni lykilin kann almannakunngerast í netbornum uppslagi, sum virkar til deiling av lyklum.</s>
                                    <s>PGP kann tengjast saman við m.a. Outlook og Thunderbird.</s>
                                </p>
                            </item>
                            <item>
                                <p>
                                    S/MIME<lb/>
                                    <s>Á sama hátt sum við PGP hava sendari og móttakari hvør sín almenna og privata lykil.</s>
                                    <s>Við S/MIME eru almennu lyklarnir hjá pørtunum partur av einum ‘certifikati’, sum er útgivið av einum sonevndum CA (Certificate Authority), sum knýtir virðið á tí almenna lyklinum til ein likamligan persón.</s>
                                    <s>Tá ið ein teldupostur verður sendur, verður certifikatið hjá móttakaranum góðkent grundað á tøkni, sum vanliga er innbygd í einum teldupostklienti, og sum er ósjónlig fyri brúkaran.</s>
                                </p>
                            </item>
                        </list>
                    </p>
                </div>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Dátueftirlitið á 9 eftirlitsvitjanum í februar 2021</title>
            </titleStmt>
            <sourceDesc>
                <bibl>
                    <title level="a" type="main">Dátueftirlitið á 9 eftirlitsvitjanum í februar 2021</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/datueftirlitid-a-9-eftirlitsvitjanum-i-februar-2021</idno>
                    <ref type="source" target="https://www.dat.fo/avgerdir/datueftirlitid-a-9-eftirlitsvitjanum-i-februar-2021">Original URL</ref>
                    <date type="accessed" when="2025-09-09" />
                    <date when="2021-03-17">17-03-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Dátueftirlitið á 9 eftirlitsvitjanum í februar 2021</head>
                <p>
                    <s>Dátuverndarlógin kom í gildi 1. januar 2021 og Dátueftirlitið metir, at tað er av stórum týdning fyri stovnin at fáa eina fatan av, hvussu dátuverndarlógin er móttikin, og hvussu dátuverndarstøðið í Føroyum í heila tikið er.</s>
                    <s>At fáa nærri kunnleika um hesi viðurskifti kann verða ein stór hjálp hjá Dátueftirlitinum at leggja til rættis arbeiðið komandi tíðina, bæði tá tað kemur til ítøkilig eftirlitsmál og kunnandi arbeiðið hjá stovninum.</s>
                </p>
                <p>
                    <s>Dátueftirlitið var tí í februar 2021 á vitjan hjá fimm fyritøkum, tveimum kommunum, einum stovni og einum interkommunalum felagsskapi.</s>
                </p>
                <p>
                    <s>Dátueftirlitið vitjaði P/f Poul Michelsen, Bakkafrost, Thetis, Klaksvíkar Sleipistøð, Føroya Tele, Tórshavnar kommunu, Vága kommunu, Familjufyrisitingina og IRF.</s>
                </p>
                <p>
                    <s>Vitjanirnar vóru skipaðar sum ein fundur millum Dátueftirlitið og fyritøkuna ella stovnin.</s>
                    <s>Dátueftirlitið hevur valt ikki at fara í smálutir í sambandi við viðgerðina av persónupplýsingum á viðkomandi stovnum ella fyritøkum í hesum umfari.</s>
                    <s>Dátueftirlitið hevur av somu orsøk ikki tikið ítøkiligar avgerðir um viðgerð av persónupplýsingum mótvegis pørtunum við útgangstøði í vitjanini.</s>
                </p>
                <p>
                    <s>Yvirskipaða niðurstøðan hjá Dátueftirlitinum er, at umfatandi arbeiði er gjørt til tess at tryggja, at dátuverndarlógin verður fylgd, og allir partar hava tikið uppgávuna á seg við álvarsemi og ynski um at skipa arbeiðið so, at hetta er innanfyri lógarinnar karmar.</s>
                    <s>Dátueftirlitið frøist almikið um hesa tilgongd og sær fram til, at positiva gongdin heldur fram, so at persónupplýsingar um fólk í Føroyum verða viðgjørdar við skynsemi og við tí verju, sum dátuverndarlógin leggur upp til.</s>
                </p>
                <p>
                    <seg>Grundað á tað, sum er komið fram í sambandi við vitjanirnar, skal Dátueftirlitið serliga taka hesi viðurskifti fram:</seg>
                </p>
                <div>
                    <head rend="italic">Skiftistíðin</head>
                    <p>
                        <s>Nakað seinkað orsaka av koronafarsóttini varð dátuverndarlógin samtykt í Løgtinginum 7. juni 2020. Hetta hevði við sær, at skiftistíðin til nýggja løgtingslógin kom í gildi 1. januar 2021 einans var gott og væl eitt hálvt ár.</s>
                        <s>Skiftistíðin í ES, tá samsvarandi reglur komu í gildi har, var tvey ár.</s>
                        <s>Tí kann tað staðfestast, at tíðin at tryggja, at krøvini í nýggju løgtingslógini vóru fylgd, hevur verið knøpp.</s>
                    </p>
                    <p>
                        <s>Einstakir partar høvdu byrjað eina tilgongd at tryggja samsvar við ES-fyriskipanina, tá hon kom í gildi í ES í 2018.</s>
                        <s>Tey flestu av teimum, sum Dátueftirlitið vitjaði, vóru tó farin undir eina tilgongd at tryggja samsvar við dátuverndarlógina eftir, at hon var samtykt í juni 2020.</s>
                        <s>Tey flestu, sum Dátueftirlitið vitjaði, vóru ikki komin heilt á mál við at kanna og tryggja, at viðgerðin av persónupplýsingum í øllum viðurskiftum er í samsvari við dátuverndarlógina.</s>
                        <s>Allir partar vóru í eini tilgongd – onkur var komin longur enn onkur annar – og flestøll høvdu brúkt nógva tíð at fáa greiðu á, hvørjar upplýsingar, sum verða viðgjørdar og í hvørjum skipanum.</s>
                        <s>Fleiri partar hava eisini víst á, at arbeiðið hevur havt við sær fyrimunir fyri fyritøkuna ella stovnin, tí hetta hevur havt við sær størri uppmerksemi í mun til, hvørjar upplýsingar verða viðgjørdar og hví.</s>
                    </p>
                </div>
                <div>
                    <head rend="italic">Tilvitskuøking</head>
                    <p>
                        <s>Samanumtikið hava flestøll gjørt nógv burturúr at tryggja sær, at kunnleiki til reglurnar eru breitt rótfestur í fyritøkuni ella á stovninum.</s>
                        <s>Semja var um, at breiða rótfestið hevur lætt um tilgongdina at tryggja samsvar við dátuverndarlógina, tí starvsfólk í hægri mun hava skilt, hví mannagongdir verða ásettar ella broyttar o.s.fr.</s>
                    </p>
                    <p>
                        <s>Tilvitskuøkingin er m.a. framd við innanhýsis og uttanhýsis skeiðum fyri leiðslu og starvsfólki, kunningarfundum og regluligari munnligari ella skrivligari kunning.</s>
                        <s>Eisini er dentur lagdur á kunning av nýggjum starvsfólki í sambandi við starvsetan.</s>
                        <s>Ein dátuábyrgdari hevði eisini valt – umframt at tilnevna dátuverndarfólk – at tilnevna dátuverndarumboð lokalt, sum kunnu stuðla tilgongdini og hjálpa dátuverndarfólkinum, um hetta er neyðugt.</s>
                    </p>
                    <p>
                        <s>Fleiri partar hava umframt at økja um kunningina innanhýsis, eisini valt at hava almenna kunning um viðgerð av persónupplýsingum tøkar á heimasíðuni.</s>
                    </p>
                </div>
                <div>
                    <head rend="italic">Ábyrgdarbýti</head>
                    <p>
                        <s>Onkur partur vísti á, at tað kann verða trupult at staðfesta, hvør sum er dátuábyrgdari, sbrt. § 6, nr. 6 í dátuverndarlógini, og hvør, sum er dátuviðgeri, sbrt. § 6, nr. 7.</s>
                    </p>
                    <p>
                        <s>At fáa greiðu á, hvussu ábyrgdarbýti er, kann serliga vera trupult, tá tænastan er talgild og veitt umvegis internetið. Í hesum førum kunnu tað eisini vera útlendskir avtalupartar, og tí er vanliga avtalugongdin broytt, og tað er ikki neyðugt, at avtalupartarnir møtast og tosa um ítøkilig viðurskifti, sum skulu verða galdandi partanna millum.</s>
                        <s>Í slíkum førum verða standardásetingar ofta nýttar.</s>
                    </p>
                    <p>
                        <s>Onkur vísti eisini á, at tað kann verða trupult at vita í hvønn mun dátuábyrgdarin kann ella skal hava eftirlit við tí, sum dátuviðgerin ger og við teimum (standard)loysnum, sum hesir bjóða kundunum.</s>
                    </p>
                    <p>
                        <s>Dátueftirlitið skilir avbjóðingarnar, sum kunnu vera hesum viðvíkjandi, og ætlar tí í komandi tíðum at hava fokus á avbjóðingarnar, sum kunnu standast av hesum.</s>
                    </p>
                </div>
                <div>
                    <head rend="italic">Nýggjar KT-loysnir</head>
                    <p>
                        <s>Býtið millum partarnar, sum hava gjørt íløgu í nýggja KT-skipan, sum kann hjálpa fyritøkuni ella stovninum at halda reglurnar í dátuverndarlógini og partarnar, sum ikki hava gjørt slíka íløgu, er javnt.</s>
                        <s>Felags er, at fleiri dátuábyrgdarar, sum viðgera nógvar persónupplýsingar um nógv fólk, hava valt eina loysn, sum kann virka sum eitt amboð at hjálpa at halda greiðu á krøvunum í dátuverndarlógini.</s>
                    </p>
                    <p>
                        <s>Ein nýggj KT-loysn er ikki ein fyritreyt fyri at fylgja reglunum í dátuverndarlógini.</s>
                        <s>Ein KT-loysn er heldur ikki í sær sjálvum trygd fyri, at reglurnar verða hildar.</s>
                        <s>Tað merkir, at tað ikki slepst undan at seta tíð av til økið.</s>
                        <s>Flestu partarnir eru tó samdir um, at dátuverndarlógin ikki hevur havt við sær stórar eyka útreiðslur.</s>
                    </p>
                </div>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Svar uppá áheitan frá MEGD</title>
            </titleStmt>
            <sourceDesc>
                <bibl>
                    <title level="a" type="main">Svar uppá áheitan frá MEGD</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/svar-uppa-aheitan-fra-megd</idno>
                    <ref type="source" target="https://www.dat.fo/avgerdir/svar-uppa-aheitan-fra-megd">Original URL</ref>
                    <date type="accessed" when="2025-09-09" />
                    <date when="2021-02-19">19-03-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Svar uppá áheitan frá MEGD</head>
                <p>
                    <s>Dátueftirlitið hevur fingið eina áheitan frá MEGD um viðgerð av persónupplýsingum í miðlunum í sambandi við korona.</s>
                </p>
                <p>
                    <s>MEGD vísir í brævinum m.a. á, at almenningurin hevur fingið innlit í hagtøl av smittaðum, sum eru so nógv útgreinað, at til ber at rokna seg fram til, hvørjar persónar talan er um.</s>
                    <s>MEGD vísir í brævinum eisini á umrøðuna, sum hevur verið í fjølmiðlunum um persónar, sum eru koppsettir.</s>
                </p>
                <p>
                    <s>Dátueftirlitið tekur yvirskipað undir við MEGD, at tað er umráðandi, at upplýsingar um einstaklingar, sum fáa viðgerð í heilsuverkinum, skulu verjast, og at tann einstaki ikki verður umtalaður og útstillaður alment.</s>
                </p>
                <p>
                    <s>Les svarið hjá Dátueftirlitinum til MEGD her.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Viðvíkjandi áheitan frá MEGD </title>
            </titleStmt>
            <sourceDesc>
                <bibl>
                    <title level="a" type="main">Viðvíkjandi áheitan frá MEGD </title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://dat.cdn.fo/savn/yrpj2fxu/svar-til-megd.pdf?s=g2FdmXqGFepfGCd9JIThI9ID-zk</idno>
                    <ref type="source" target="https://dat.cdn.fo/savn/yrpj2fxu/svar-til-megd.pdf?s=g2FdmXqGFepfGCd9JIThI9ID-zk">Original URL</ref>
                    <date type="accessed" when="2025-09-09" />
                    <date when="2021-02-19">19-03-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Viðvíkjandi áheitan frá MEGD</head>
                <p>
                    <s>Dátueftirlitið takkar fyri brævið frá MEGD um viðgerð av persónupplýsingum í miðlunum.</s>
                </p>
                <p>
                    <s>Dátueftirlitið tekur yvirskipað undir við MEGD, at tað er umráðandi, at upplýsingar um einstaklingar, sum fáa viðgerð í heilsuverkinum, skulu verjast, og at tann einstaki ikki verður umtalaður og útstillaður alment.</s>
                </p>
                <p>
                    <s>Dátuverndarlógin skal tryggja verju av einstaklingum, tá persónupplýsingar verða viðgjørdar.</s>
                    <s>Dátuverndarlógin setur m.a. sum krav, at viðgerð av persónupplýsingum skal verða heimilað, saklig og avmarkað til tað, sum er neyðugt.</s>
                </p>
                <p>
                    <s>MEGD vísir í brævinum á, at almenningurin hevur fingið innlit í hagtøl av smittaðum, sum eru so nógv útgreinað, at til ber at rokna seg fram til, hvørjar persónar talan er um. MEGD vísir í brævinum eisini á umrøðuna, sum hevur verið í fjølmiðlunum um persónar, sum eru koppsettir.</s>
                </p>
                <p>
                    <s>Dátueftirlitið kann vísa á, at hagtøl, sum verða útgivin alment, eiga at verða sett soleiðis saman, at tað ikki er gjørligt at eyðmerkja tann einstaka.</s>
                    <s>Útgangsstøðið er, at um hagtølini eru býtt út á landaøkir, og kyn og aldur ikki verður upplýst, er talan um anonymar upplýsingar, tí tað ikki út frá hagtølunum ber til at finna fram til viðkomandi persónar.</s>
                    <s>Tískil ber til – uttan at hetta er í ósamsvari við dátuverndarlógina – at upplýsa, at tað t.d. eru 3 smittað við koronu á Sandoynni í einum ávísum tíðarskeiði.</s>
                    <s>Tað sama er galdandi fyri ferðandi um flogvøllin.</s>
                </p>
                <p>
                    <s>Dátueftirlitið kann harumframt vísa á, at viðgerð av persónupplýsingum, sum fer fram í fjølmiðlunum, og sum hevur eitt journalistiskt endamál, í høvuðsheitum er undantikin lógarinnar virkisøki.</s>
                    <s>Víst verður til § 3, stk. 3, í dátuverndarlógini.</s>
                    <s>Ásetingin skal m.a. viga dátuverndarrættin mótvegis talu- og skrivifrælsinum.</s>
                </p>
                <p>
                    <s>Víst skal verða á, at fjølmiðlar eru fevndir av løgtingslóg nr. 45 frá 16. mai 2006 um fjølmiðlaábyrgd, sum broytt við løgtingslóg nr. 30 frá 30. apríl 2007.</s>
                    <s>Løgtingslógin ásetur m.a., at fjølmiðlar skulu halda góðan fjølmiðlasið.</s>
                </p>
                <p>
                    <s>Av tí, at nevndu viðurskifti ikki eru í ósamsvari við dátuverndarlógina, ger Dátueftirlitið ikki meira í sambandi við áheitanina frá MEGD.</s>
                    <s>Dátueftirlitið fylgir tó støðugt við í, hvussu persónupplýsingar verða viðgjørdar.</s>
                    <s>Um Dátueftirlitið gerst varugt við, at viðgerð av persónupplýsingum fer fram í stríð við dátuverndarlógina, tekur Dátueftirlitið málið upp til viðgerðar.</s>
                </p>
                <closer>
                    Vinarliga
                    <lb/>
                    <persName>Katrin Thorsvig Hansen<lb/><roleName>Stjóri</roleName></persName>
                </closer>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Klagur um kennifílur</title>
            </titleStmt>
            <sourceDesc>
                <bibl>
                    <title level="a" type="main">Klagur um kennifílur</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/klagur-um-kennifilur</idno>
                    <ref type="source" target="https://www.dat.fo/avgerdir/klagur-um-kennifilur">Original URL</ref>
                    <date type="accessed" when="2025-09-09" />
                    <date when="2021-04-15">15-04-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Klagur um kennifílur</head>
                <p>
                    <s>Dátueftirlitið hevur viðgjørt tríggjar klagur, sum allar snúgva seg um nýtslu av kennifílum, tá heimasíður verða vitjaðar.</s>
                </p>
                <p>
                    Klaga var í høvuðsheitum um hesi viðurskifti:
                    <lb/>
                    1. <s>at óneyðugar kennifílur koma inn á telduna hjá einum vitjandi á ávísum heimasíðum, áðrenn tann vitjandi hevur fingið høvi til at samtykkja.</s>
                    <lb/>
                    2. <s>at sniðið og uppseting á heimasíðuni eggjar tí vitjandi til at samtykkja allar kennifílur.</s>
                </p>
                <div>
                    <div rend="italic">Um kennifílir og heimildir</div>
                    <p>
                        <s>Hesi klagumál snúgva seg um kennifílur, sum savna inn persónupplýsingar, og um ólógliga viðgerð í hesum sambandi.</s>
                        <s>Klagumál skulu viðgerast sbrt. § 76 dátuverndarlógini.</s>
                    </p>
                    <p>
                        <s>Yvirskipað skal dátuábyrgdarin, tá persónupplýsingar verða savnaðar, halda meginreglurnar og viðgerðarreglurnar í dátuverndarlógini.</s>
                    </p>
                    <p>
                        <s>Tað eru ikki allar kennifílur, ið savna persónupplýsingar, og slíkar kennifílur eru ikki fevndar av dátuverndarlógini.</s>
                        <s>Tær kennifílurnar, sum savna persónupplýsingar, kunnu bólkast í tveir bólkar. Hesir bólkar eru: <hi rend="italic">neyðugar kennifílur og ikki neyðugar kennifílur</hi>.</s>
                    </p>
                    <p>
                        <s>Her kann leggjast afturat, at tað er gjørligt at velja eina heimasíðu, ið als ikki brúkar nakrar kennifílur yvirhøvur.</s>
                    </p>
                    <p>
                        <s>Kennifílur kunnu vera neyðugar fyri, at tann vitjandi kann brúka eina ávísa heimasíðu skynsamt.</s>
                        <s>Hesar neyðugu kennifílurnar eru treytaðar av heimasíðuloysnini, sum dátuábyrgdarin hevur valt. Heimildin at viðgera hesar neyðugu kennifílur, er antin at viðgerðin er neyðug fyri, at dátuábyrgdari kann fylgja einum heimilaðum áhugamáli, sbrt. § 8, stk. 1, nr. 6, ella at viðgerðin er neyðug fyri, at røkja samfelagsáhugamál ella uppgávur sum liggja undir almennari myndugleika útinnan, sbrt. § 8, stk. 1, nr. 5.</s>
                    </p>
                    <p>
                        <s>Tá talan er um ikki neyðugar kennifílur, er heimildin at viðgera hesar persónupplýsingar samtykki, sbrt. § 8, stk. 1, nr. 1 í dátuverndarlógini.</s>
                    </p>
                    <p>
                        <s>Skilmarkið millum hesar báðar bólkar av kennifílum (<hi rend="italic">neyðugar kennifílur og ikki neyðugar kennifílur</hi>), kann gerast ein spurningur um meting.</s>
                        <s>Tað er dátuábyrgdarin, ið skal gera av hvønn bólk av kennifílum tær einstøku kennifílurnar hoyra til.</s>
                    </p>                    
                </div>
                <div>
                    <div>Samanumtøka av klagumálum</div>
                    <p>
                        <s>Tær kennifílurnar, sum í hesum klagumálum komu inn á telduna hjá teimum vitjandi áðrenn samtykkið var givið, viðgjørdi persónupplýsingar um tann vitjandi.</s>
                        <s>Kennifílurnar vóru ikki neyðugar og tí kravdist samtykki frá tí vitjandi.</s>
                        <s>Samtykki var ikki fingið til vega og tí var talan um viðgerð uttan lógliga heimild eftir § 8, stk. 1, nr. 1 dátuverndarlógini.</s>
                    </p>
                    <p>
                        <s>Dátuábyrgdarin skal tryggja, at reglurnar í dátuverndarlógini verða hildnar. Hetta fevnir m.a. um at tryggja at nøktandi heimild er fyri viðgerð av persónupplýsingum.</s>
                        <s>Tá dátuábyrgdararnir í hesum málum vóru greiðir yvir støðuna, sum klaga var um, tóku teir beinanvegin stig til at rætta heimasíðurnar.</s>
                    </p>
                    <p>
                        <s>Dátueftirlitið staðfesti undir viðgerðini at kennifílurnar, sum klagað var um, ikki longur koma inn á telduna hjá einum vitjandi á heimasíðunum, áðrenn viðkomandi hevur givið samtykki.</s>
                        <s>Dátueftirlitið staðfesti eisini undir viðgerðini, at sniðgevingin av teiginum, har vitjandi kunnu geva sítt samtykki, bleiv broytt og Dátueftirlitið hevði tí ongar viðmerkingar til hendan partin av klagunum.</s>
                    </p>
                    <p>
                        <s>Sambært § 70, stk. 1 í dátuverndarlógini átalaði Dátueftirlitið, at persónupplýsingar vóru viðgjørdar uttan heimild. Dátueftirlitið álegði dátuábyrgdarunum framyvir at tryggja, at øll viðgerð av persónupplýsingum hevur eitt haldgott heimildargrundarlag, og at allar viðgerðir av persónupplýsingum fylgja meginreglunum sbrt. § 7 í dátuverndarlógini.</s>
                    </p>
                </div>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Dátuverndarlógin og nýtsla av cloudloysnum</title>
            </titleStmt>
            <sourceDesc>
                <bibl>
                    <title level="a" type="main">Dátuverndarlógin og nýtsla av cloudloysnum</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/datuverndarlogin-og-nytsla-av-cloudloysnum</idno>
                    <ref type="source" target="https://www.dat.fo/avgerdir/datuverndarlogin-og-nytsla-av-cloudloysnum">Original URL</ref>
                    <date type="accessed" when="2025-09-09" />
                    <date when="2021-05-06">06-05-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Dátuverndarlógin og nýtsla av cloudloysnum</head>
                <p>
                    <s>Á fundi 5. mai 2021 umrøddi Dáturáðið nýtlsu av cloudloysnum.</s>
                    <s>Semja var um, at yvirskipað eru trý viðurskifti, sum eru av serligum týdningi, um ein dátuábyrgdari ætlar at nýta cloudloysnir.</s>
                </p>
                <div>
                    <head>1. Flutningur av persónupplýsingum úr Føroyum</head>

                    <p>
                        <s>Tá cloudloysnir verða nýttar, verða upplýsingar vanliga fluttar úr Føroyum.</s>
                        <s>Dátuverndarlógin hevur reglur um flutning av persónupplýsingum úr Føroyum, sum skilja ímillum flutning til útlond, t.e. ES- og EBS-lond, og flutning til triðjalond o.a., t.e. lond, sum ikki eru limir í ES ella EBS.</s>
                    </p>
                    <p>
                        <s>Verndarstøðið í Føroyum og í ES/EBS-londunum er mett at vera á sama støði, og tí kann flutningur av persónupplýsingum til útlond fara fram uttan loyvi el.tíl. við støði í § 59 í dátuverndarlógini.</s>
                    </p>
                    <p>
                        <s>Útgangsstøðið er hinvegin, at persónupplýsingar ikki kunnu flytast til triðjalond, tí hesi ikki tryggja eitt nøktandi verndarstøði.</s>
                        <s>Bert um serlig heimild er fyri hesum, kunnu upplýsingar flytast til hesi lond.</s>
                    </p>
                    <p>
                        <s>Persónupplýsingar kunnu m.a. flytast til eitt triðjaland: <lb/>- um landsstýrismaðurin hevur ásett, at triðjalandið tryggjar nøktandi verndarstøði (§ 60) <lb/>- um fullgóð trygd er fyri verndini av persónupplýsingum (§ 61)</s>
                    </p>
                    <p>
                        <s>Í kunngerð nr. 175 frá 16. desember 2020 er ásett, at 13 ymisk triðjalond hava nøktandi verndarstøði.</s>
                    </p>
                    <p>
                        <s>Fullgóð trygd kann m.a. veitast í standardásetingum um dátuvernd, sum eru góðkendar av landsstýrismanninum.</s>
                        <s>Góðkendar standardásetingar eru tøkar á heimasíðuni hjá Dátueftirlitinum.</s>
                    </p>
                    <p>
                        <s>Ætlar dátuábyrgdarin at nýta cloudloysnir mælir Dátueftirlitið fyrst og fremst til, at dátuábyrgdarin tryggjar sær, at upplýsingarnar verða goymdar í einum ES- ella EBS-landi.</s>
                    </p>
                    <p>
                        <s>Í loysnum hjá stórum altjóða tænastuveitararum er í útgangsstøðinum møguligt at velja, at persónupplýsingar ikki skulu flytast út úr ES/EBS.</s>
                    </p>
                    <p>
                        <s>Um tað ikki ber til at tryggja sær, at upplýsingarnar vera verandi í ES/EBS, er umráðandi at finna útav, hvar upplýsingarnar fara. Verða upplýsingarnar goymdar í einum av teimum 13 tryggu triðjalondunum kunnu upplýsingarnar flytast til viðkomandi land, sambært § 60 í dátuverndarlógini og kunngerðini um nøktandi verndarstøði.</s>
                    </p>
                    <p>
                        <s>Verða upplýsingar goymdar í einum ótryggum triðjalandi skal dátuábyrgdarin tryggja sær, at grundarlag er fyri flutninginum.</s>
                        <s>Hetta grundarlagið er oftast standardásetingar um dátuvernd, sum veita fullgóða trygd, sbrt. § 61.</s>
                        <s>Tað merkir, at sjálvt um landið, sum avtaluparturin er í, ikki tryggjar nøktandi verndarstøðið, kunnu partarnir sínamillum avtala eitt nøkandi støði.</s>
                    </p>
                    <p>
                        <s>Stóru tænastuveitararnir hava ofta góðkendar standardásetingar um dátuvernd sum part av sínum standardtreytum fyri at nýta loysnina, um upplýsingar ikki verða goymdar í ES/EBS.</s>
                    </p>
                </div>
                <div>
                    <head>2. Dátuviðgeri og dátuviðgeraravtala</head>
                    <p>
                        <s>Tá ein cloudloysn verður nýtt er talan um eina dátuviðgerarstøðu.</s>
                        <s>Veitarin av cloudloysnini er dátuviðgeri hjá stovni ella fyritøku, og tí skal ein avtala skipa viðurskiftini millum partarnar, sbrt. § 41, stk. 2 í dátuverndarlógini.</s>
                    </p>
                    <p>
                        <s>Tá man velur eina cloudloysn er tað neyðugt at kanna um viðkomandi tænasta bjóðar eina avtalu um viðgerð av persónupplýsingum, og hvørjar ásetingar eru í hesu avtalu.</s>
                        <s>Um tað framgongur, at avtalan er “GDPR-compliant” lýkur hon í útgangsstøðinum eisini krøvini í føroysku lógini.</s>
                    </p>

                    <p>
                        <s>Verða upplýsingar fluttar til eitt ótrygt triðjaland framgongur hetta ofta av avtaluni, undir hesum eisini, hvat grundarlagið undir flutninginum so er, t.d. um tað eru standardásetingarnar um dátuvernd hjá ES-nevndini, sum eisini eru góðkendar í Føroyum, sbrt. § 61, stk. 2.</s>
                    </p>
                </div>
                <div>
                    <head>3. Trygd í samband við viðgerðina av persónupplýsingum</head>
                    <p>
                        <s>Sambært § 46 skal dátuábyrgdarin seta hóskandi tøknilig og bygnaðarlig tiltøk í verk fyri at tryggja eitt verndarstøði, sum hóskar til váðarnar við viðgerðini.</s>
                        <s>Dátuábyrgdarin skal í hesum sambandi hava fyrilit fyri verandi tøkniliga støði, verksetanarkostnaði og slagi av viðgerð, vavi, samanhangi og endamáli, umframt sannlíku váðunum fyri tann einstaka.</s>
                    </p>
                    <p>
                        <s>Ásetingin um viðgerðartrygd byggir á eina váðagrundaða tilgongd til dátuvernd.</s>
                        <s>Tað merkir, at tá mett verður um, hvat trygdarstøðið skal verða, verða serlig atlit tikin til teir váðar, sum standast av viðgerðini.</s>
                        <s>Hetta hevur yvirskipað við sær, at jú størri váðin er, jú hægri krøv eru til trygdina.</s>
                    </p>
                    <p>
                        <s>§ 46 er eisini galdandi, um dátuábyrgdarin velur cloydloysnir.</s>
                        <s>Hetta hevur við sær, at dátuábyrgdarin ítøkiliga eigur at meta um teir váðar, sum standast at nýta eina cloudloysn.</s>
                        <s>Tað er grundleggjandi tann sama váðameting, sum skal gerast um persónupplýsingar verða goymdar í Føroyum ella uttanfyri Føroyar.</s>
                        <s>Tó er eyðsæð, at tað ikki eru somu váðar, sum gera seg galdandi.</s>
                    </p>
                    <p>
                        <s>Um niðurstøðan av váðametingini er, at váðin er ov høgur, og at tey trygdartiltøk, sum dátuábyrgdarin kann seta í verk ella sum cloudloysnin bjóðar, ikki í nøktandi mun minka um hesar váðar, er neyðugt at finna eina aðra loysn.</s>
                    </p>
                </div>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Dátueftirlitið átalað, at yvirlit yvir viðgerðir ikki varð gjørt</title>
            </titleStmt>
            <sourceDesc>
                <bibl>
                    <title level="a" type="main">Dátueftirlitið átalað, at yvirlit yvir viðgerðir ikki varð gjørt</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/datueftirlitid-atalad-at-yvirlit-yvir-vidgerdir-ikki-vard-gjoert</idno>
                    <ref type="source" target="https://www.dat.fo/avgerdir/datueftirlitid-atalad-at-yvirlit-yvir-vidgerdir-ikki-vard-gjoert">Original URL</ref>
                    <date type="accessed" when="2025-09-09" />
                    <date when="2021-06-18">18-06-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Dátueftirlitið átalað, at yvirlit yvir viðgerðir ikki varð gjørt</head>            
                <p>
                    <s>Dátueftirlitið hevur eftirlit við, at dátuverndarlógin, t.e løgtingslóg nr. 80 frá 7. juni 2020 um vernd av persónupplýsingum, verður hildin, og Dátueftirlitið skal sbrt. § 68 gera kanningar og fylgja gongdini har viðgerð av persónupplýsingum ferð fram.</s>
                </p>
                <p>
                    <s>Dátueftirlitið hevur avgjørt at brúka spurnarskjøl sum nýggjan hátt at gera kanningar og fylgja gongdini har persónupplýsingar verða viðgjørdar.</s>
                </p>
                <p>
                   <s>Dátueftirlitið sendi tann 19. mars 2021 stjórnarráðunum í Landsstýrinum eitt spurnarskjal við spurningum at svara.</s>
                   <s>Spurningarnir tóku støði í skyldunum at tilnevna dátuverndarfólk og gera yvirlit yvir viðgerðir.</s>
                   <s>Spurnarskjølini vóru øll svarað og send Dátueftirlitinum aftur.</s>
                </p>
                <p>
                    <s>Yvirskipað bendu svarini frá stjórnarráðunum á, at stjórnarráðini høvdu sett tiltøk í verk til at tryggja, at dátuverndarlógin verður hildin, hóast tað ikki var komið á mál í øllum viðurskiftum.</s>
                </p>
                <p>
                    <s>Stjórnarráðini hava øll tilnevnt innanhýsis starvsfólk at vera dátuverndarfólk og tíð er eisini sett av, so dátuverndarfólkini kunnu røkja sínar uppgávur.</s>
                    <s>Eisini hava stjórnarráðini tryggjað sær, at dátuverndarfólkini kunnu halda sínar førleikar dagførdar.</s>
                </p>
                <p>
                    <s>Nýggja dátuverndarlógin kom í gildi 1. januar í 2021.</s>
                    <s>Ein eyðsýnd broyting í mun til gomlu løgtingslógina var, at viðgerðarloyvini, sum Dátueftirlitið útflýggjaði fullu burtur og ístaðin skuldi dátuábyrgdarin gera yvirlit yvir tær viðgerðir, sum fara fram undir ábyrgd dátuábyrgdarans.</s>
                    <s>Hetta yvirlit er fyrst og fremst ætlað sum eitt innanhýsis skjal og skal m.a. lýsa og skjalfesta viðgerðir, undir hesum lýsa, hví persónupplýsingar verða viðgjørdar.</s>
                    <s>Skyldan at gera yvirlit yvir viðgerðir er ásett í § 44 í dátuverndarlógini.</s>
                </p>
                <p>
                    <s>Frá svarunum av spurnarskjølunum staðfesti Dátueftirlitið, at seks av sjey stjórnarráðum ikki høvdu gjørt yvirlit yvir viðgerðir, sbrt. § 44, og uppfyltu tískil ikki hesa grundleggjandi skyldu.</s>
                </p>
                <p>
                    <s>Dátueftirlitið átalaði, sbrt. § 70, stk. 1 í dátuverndarlógini, at yvirlit yvir viðgerðir ikki vóru gjørd.</s>
                </p>
                <p>
                    <s>Undir málsviðgerðini hjá Dátueftirlitinum vóru øll stjórnarráðini farin undir at gera yvirlit yvir viðgerðir, og Dátueftirlitið bað tí um at fáa boð, tá arbeiðið er liðugt.</s>
                </p>
                <p>
                    <s>Spurnarskjalið, sum Dátueftirlitið brúkti, er her.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Almannakunngerð av p-tølum á tinglysing.fo</title>
            </titleStmt>
            <sourceDesc>
                <bibl>
                    <title level="a" type="main">Almannakunngerð av p-tølum á tinglysing.fo</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/almannakunngerd-av-p-toelum-a-tinglysingfo</idno>
                    <ref type="source" target="https://www.dat.fo/avgerdir/almannakunngerd-av-p-toelum-a-tinglysingfo">Original URL</ref>
                    <date type="accessed" when="2025-09-09" />
                    <date when="2021-07-07">07-07-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Almannakunngerð av p-tølum á tinglysing.fo</head>

                <p>
                    <s>Dátueftirlitið fekk 22. juni 2021 eina fráboðan um trygdarbrot frá Umhvørvisstovuni í samband við, at p-tøl vóru í skjølum, sum eru almannakunngjørd á talgildu tinglýsingini, tinglysing.fo.</s>
                </p>

                <p>
                    <s>Dátueftirlitið hevur viðgjørt fráboðanina og hevur sent Umhvørvisstovuni avgerð í málinum.</s>
                </p>

                <p>
                    <s>Niðurstøðan hjá Dátueftirlitinum er m.a., at hóast tað er staðfest, at p-tøl eru almannakunngjørd á  tinglysing.fo, hevur Umhvørvisstovan grundað á eina ítøkiliga meting við støði í verandi tøkniliga støði, verksetanarkostnaði og slagi av viðgerð, vavi, samanhangi og endamáli, umframt sannlíku váðunum fyri tey skrásettu, sett í verk hóskandi tøknilig og bygnaðarlig tiltøk til tess at tryggja, at p-tøl ikki vóru í tinglýstu skjølunum, sum nú eru almenn á tinglysing.fo.</s>
                </p>

                <p>
                    <s>Dátueftirlitið metir eisini, at tey tiltøk, sum Umhvørvisstovan hevur sett í verk til tess at tryggja, at p-tøl sum eru almannakunngjørd, skjótt og lætt kunnu takast niður, eru nøktandi.</s>
                </p>

                <p>
                    <s>Dátueftirlitið hevur givið Umhvørvisstovuni kravboð um at kunna tey skrásettu, sum ikki sjálvi hava fráboðað, at teirra p-tal er vorðið alment.</s>
                    <s>Dátueftirlitið hevur harumframt heitt á Umhvørvisstovuna um at kunna alment á heimasíðuni um trygdarbrotið og møguligar váðar fyri skrásett í hesum sambandi.</s>                    
                </p>
                <p>
                    <s>Les avgerðina hjá Dátueftirlitinum her.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Viðvíkjandi almannakunngerð av p-tølum á tinglysing.fo</title>
            </titleStmt>
            <sourceDesc>
                <bibl>
                    <title level="a" type="main">Viðvíkjandi almannakunngerð av p-tølum á tinglysing.fo</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://dat.cdn.fo/savn/gxlkfqsw/avger%C3%B0-umhv%C3%B8rvisstovan.pdf?s=ODsZ2irfx9eX8wbTUhVnrx8wCes</idno>
                    <ref type="source" target="https://dat.cdn.fo/savn/gxlkfqsw/avger%C3%B0-umhv%C3%B8rvisstovan.pdf?s=ODsZ2irfx9eX8wbTUhVnrx8wCes">Original URL</ref>
                    <date type="accessed" when="2025-09-09" />
                    <date when="2021-07-07">07-07-2021</date>
                </bibl>
            </sourceDesc>
        </fileDesc>
        <text>
            <div>
                <pb n="1"/>
                <head rend="bold">Viðvíkjandi almannakunngerð av p-tølum á tinglysing.fo</head>
                <p>
                    <s>Dátueftirlitið hevur viðgjørt fráboðan um trygdarbrot frá Umhvørvisstovuni í samband við, at p-tøl eru almannakunngjørd á nýggju talgildu tinglýsingini tinglysing.fo. </s>
                </p>
                <div>
                    <head rend="bold">Avgerð</head>
                    <p>
                        <s>Almennir myndugleikar kunnu ikki almannakunngera p-tøl uttan so, at myndugleikin hevur fingið samtykki frá tí einstaka.</s>
                    </p>
                    <p>
                       <s>Dátuábyrgdarin – í hesum føri Umhvørvisstovan – hevur skyldu at seta hóskandi tøknilig og bygnaðarlig tiltøk í verk fyri at tryggja, at viðgerð er í samsvari við dátuverndarlógina.</s>
                    </p>
                    <p>
                        <s>Hóast tað er staðfest, at p-tøl eru almannakunngjørd á nýggju loysnini tinglysing.fo, metir Dátueftirlitið, at Umhvørvisstovan grundað á eina ítøkiliga meting við støði í verandi tøkniliga støði, verksetanarkostnaði og slagi av viðgerð, vavi, samanhangi og endamáli, umframt sannlíku váðunum fyri tey skrásettu, hevur sett í verk hóskandi tøknilig og bygnaðarlig tiltøk til tess at tryggja, at p-tøl ikki vóru í tinglýstu skjølunum, sum nú eru almenn á tinglysing.fo.</s>
                    </p>
                    <p>
                        <s>Dátueftirlitið metir eisini, at tey tiltøk, sum Umhvørvisstovan hevur sett í verk til tess at tryggja, at p-tøl sum eru almannakunngjørd, skjótt og lætt kunnu takast niður, eru nøktandi.</s>
                    </p>
                    <p>
                        <s>Dátueftirlitið metir harumframt, at tey tiltøk, sum Umhvørvisstovan hevur sett í verk til tess at tryggja, at p-tøl framyvir ikki eru í skjølum, sum verða tinglýst, eru nøktandi.</s>
                    </p>
                    <p>
                        <s>Tað er týdningarmikið, at teir persónar, sum eru fevndir av trygdarbrotinum, verða kunnaðir um brotið.</s>
                    </p>
                    <p>
                        <s>Sambært § 70, stk. 4 í dátuverndarlógini gevur Dátueftirlitið tí Umhvørvisstovuni kravboð um at kunna tey skrásettu, sum ikki sjálvi hava fráboðað, at teirra p-tal er vorðið alment.</s>
                        <s>Dátueftirlitið heitir harumframt á Umhvørvisstovuna um at kunna alment á heimasíðuni um trygdarbrotið og møguligar váðar fyri skrásett í hesum sambandi.</s>
                    </p>
                    <p>
                        <s>Dátueftirlitið heitir á Umhvørvisstovuna um at syrgja fyri, at skrivligar mannagongdir eru tøkar, sum áseta handfaringina av nýggjum skjølum, sum verða latin til tinglýsingar, og sum skulu tryggja, at hondskrivað p-tøl framyvir verða strikað, áðrenn skjølini verða løgd á tinglysing.fo.</s>
                        <s>Dátueftirlitið <pb n="2"/>vísir á, at slíkt yvirlit yvir ítøkilig mál í sær sjálvum sannlíkt er fevnt av dátuverndarlógini, og tí skal viðgerast í samsvari við hana.</s>
                    </p>
                </div>
                <div>
                    <head rend="bold">Málsgongd</head>
                    <p>
                        <s>Talgilda tinglýsingin tinglysing.fo var verksett mánamorgunin 21. juni 2021.</s>
                        <s>Á tinglysing.fo fær almenningurin uttan innritan atgongd til tingbókarváttanina, tó ikki upplýsing um keypspeningin.</s>
                        <s>Við innritan fær almenningin atgongd til keypspeningin og øll skjøl í tinglýsingaraktini.</s>
                        <s>Innritan fer fram við samleikanum.</s>
                    </p>
                    <p>
                        <s>Aktirnar eru skannaðar í síni heild. Aktirnar innihalda øll skjøl, sum vóru í aktini, tá aktin varð skannað.</s>
                        <s>Aftaná skanning eru skjøl ikki tikin úr aktunum.</s>
                        <s>Nýggj skjøl verða leypandi skannað og gjørd atkomulig fyri almenninginum.</s>
                    </p>
                    <p>
                        <s>22. juni 2021 fekk Dátueftirlitið eina fráboðan um trygdarbrot frá Umhvørvisstovuni.</s>
                        <s>Umhvørvisstovan greiddi frá, at tey høvdu fingið fráboðanir frá borgarum um, at hondskrivað p-tøl vóru í nøkrum av tinglýstu skjølunum, sum nú vóru atkomulig á internetinum.</s>
                    </p>
                    <p>
                        <s>Umhvørvisstovan greiddi í fráboðanini um trygdarbrot eisini frá, at sambært tinglýsingarlógini skulu øll heimildarskjøl og pantibrøv viðvíkjandi føstum eigindómi, sum verða fráboðað til tinglýsingar, skjótast gjørligt gerast atkomulig hjá almenninginum.</s>
                        <s>Tinglysing.fo hevur við sær, at upplýsingarnar eru atkomuligar hjá øllum umvegis internetið.</s>
                    </p>
                    <p>
                        <s>Sum heimild fyri viðgerðini, undir hesum at upplýsingar verða atkomuligar á internetinum, hevur Umhvørvisstovan víst á § 50, stk. 1 og § 50c, stk. 1 í løgtingslóg nr. 55 frá 16. august 1962 um tinglýsing, sum seinast broytt við løgtingslóg nr. 70 frá 15. mai 2014.</s>
                        <s>Heimildin fevnir ikki um at gera p-tøl alment kend, sbr. m.a. serligu viðmerkingarnar til § 9, stk. 3 í tinglýsingarlógini, sbrt. løgtingslóg nr. 70 frá 15. mai 2014.</s>
                    </p>
                    <p>
                        <s>Umhvørvisstovan greiddi eisini í fráboðanini frá, at tinglýsingin síðan 1. januar 2015 hevur havt heimild at krevja p-tal í samband við tinglýsing.</s>
                        <s>Áðrenn 1. januar 2015 var einans krav at upplýsa føðingardagin.</s>
                        <s>Hetta merkir, at skjøl, sum eru tinglýst áðrenn 1. januar 2015 í stóran mun ikki innihalda upplýsingar um p-tøl.</s>
                    </p>
                    <p>
                        <s>Umhvørvisstovan hevur upplýst, at maskinskrivaði p-tøl eru strikað automatiskt, men at hondskrivað p-tøl kunnu vera eftir.</s>
                    </p>
                    <p>
                        <s>Í fráboðanini um trygdarbrot hevur Umhvørvisstovan greitt frá váðametingini, sum er gjørd í samband við verkseting av tinglysing.fo og teimum trygdartiltøkum, sum vóru sett í verk í samband við fyrireikingina av talgildu tinglýsingini, fyri at tryggja, at p-tøl ikki vóru í skjølunum.</s>
                    </p>
                    <p>
                        Umhvørvisstovan hevur í tí sambandi m.a. upplýst, at:
                        <lb/>
                        <list rend="bulleted">
                            <item><s>Maskinskrivað p-tøl eru strikað automatiskt.</s></item>
                            <item><s>Hondskrivað p-tøl eru strikað í tann mun tað hevur borið til at finna tey automatiskt.</s></item>
                            <item>
                                <s>3 stakroyndir eru gjørdar.</s>
                                <s>Hesar fevndu hvør um 200 skjøl.</s>
                                <s>Fyrsta stakroynd vísti, at p-tøl vóru í uml. 15 % av skjølunum, næsta stakroynd vísti 5 % og triðja stakroynd vísti uml. 2 %.</s>
                            </item>
                            <item>
                                <s>Pilotverkætlan hevur verið í gongd síðan oktober 2020.</s>
                                <s>Í hesi verkætlan hava peningastovnarnir og Búnaðarstovan havt atgongd til eina royndarskipan treytað av, at tey <pb n="3"/>boðaðu frá, um tey funnu p-tøl.</s>
                                <s>Endamálið var at staðfesta vavið av p-tølum, sum ikki vóru strikað.</s>
                                <s>Fáar fráboðanir um p-tøl hava verið í pilotverkætlanini.</s>
                            </item>
                            <item>
                                <s>Tinglysing.fo er ment soleiðis, at tað er ómakaleyst at boða frá, tá ið p-tøl verða funnin.</s>
                            </item>
                            <item>
                                <s>Fráboðanin verður send í serskildan teldupostkassa hjá tinglýsingini.</s>
                            </item>
                            <item>
                                <s>Amboð er ment til at strika p-tøl.</s>
                            </item>
                            <item>
                                <s>Tað er skjótt at taka skjalið niður, strika p-talið og koyra tað upp aftur.</s>
                                <s>Øll starvsfólk á tinglýsingini duga at nýta amboðið.</s>
                            </item>
                            <item>
                                <s>Innanhýsis mannagongdir eru um eftirlit við teldupostkassa og striking av p-tølum skjótast gjørligt.</s>
                            </item>
                            <item>
                                <s>Tinglýsingin hevur heitt á peningastovnarnir um ikki at senda skjøl við hondskrivaðum ptølum til tinglýsingar.</s>
                            </item>
                            <item>
                                <s>Skjøl við hondskrivaðum p-tølum, sum verður latin til tinglýsingar, verða framyvir skrásett, so tað er lætt at finna tey fram aftur fyri at tryggja, at p-talið er strikað, áðrenn skjølini verða almenn á tinglysing.fo.</s>
                            </item>
                        </list>
                    </p>
                    <p>
                        <s>24. juni 2021 høvdu Dátueftirlitið og Umhvørvisstovan fund um málið.</s>
                    </p>
                    <p>
                        <s>Á fundinum upplýsti Umhvørvisstovan m.a. at kanna var við veitaran, um tað bar til at lesa hondskrivað p-tøl automatiskt.</s>
                        <s>Veitarin, sum er sami veitari, sum stóð fyri talgildingini av donsku tinglýsingini, kundi ikki bjóða slíka loysn.</s>
                        <s>Umhvørvisstovan upplýsti, at um øll p-tøl við vissu skuldi strikast hevði hetta tí kravt eina manuella gjøgnumgongd av øllum skjølunum.</s>
                        <s>Grundað á eina leyslig meting við støði í tíðini, sum var sett av til stakroyndirnar, hevði tað kravt umleið 40 ársverk at hugt øll skjølini ígjøgnum.</s>
                    </p>
                    <p>
                        <s>Umhvørvisstovan legði á fundinum stóran dent á, at amboð er ment til tess at tryggja, at p-tøl skjótt verða strikað um so er, at hesi eru blivin almenn.</s>
                    </p>
                    <p>
                        <s>Á fundinum greiddi Umhvørvisstovan frá, at eingin loggur er á skipanini.</s>
                        <s>Grundgevingin er, at talan er um almennar upplýsingar, og tað tí ikki er orsøk at hava eftirlit við, hvør hyggur eftir hvørjum.</s>
                        <s>Av somu orsøk ber ikki til at siga, hvussu nógv hava sæð eitt ávíst p-tal, sum er almannakunngjørt í skipanini.</s>
                    </p>
                    <p>
                        <s>Dátueftirlitið vísti á fundinum á ásetingina í § 48 í dátuverndarlógini, sum ásetur, at skrásett í ávísum førum skulu fráboðast um trygdarbrot.</s>
                        <s>Umhvørvisstovan upplýsti, at tey enn ikki høvdu kunna tey skrásettu um trygdarbrotið.</s>
                    </p>
                    <p>
                        <s>Sum uppfylging uppá fundin sendi Umhvørvisstovan Dátueftirlitinum hagtøl sum vístu, at frá 21. juni til og við 24. juni vóru tilsamans 37 fráboðanir komnar um at egið p-tal ella p-tal hjá makanum var í skjølunum, og 30 fráboðanir frá triðjapersóni um p-tøl, sum vóru í skjølunum.</s>
                        <s>Tað merkir í alt 65 fráboðanir.</s>
                    </p>
                </div>
                <div>
                    <head rend="bold">Lóggáva</head>
                    <p>
                        <s>Dátueftirlitið hevur viðgjørt málið sambært løgtingslóg nr. 80 frá 7. juni 2020 um vernd av persónupplýsingum (dátuverndarlógin).</s>
                    </p>
                    <p>
                        <s>Sambært § 16, stk. 1 í dátuverndarlógini kunnu almennir myndugleikar viðgera upplýsingar um persónstalið til eintýdda eyðmerking ella sum skránummar.</s>
                        <s>Sambært stk. 4 fevnir henda áseting ikki um at gera persónstalið alment kent. Til tað krevst samtykki frá skrásetta.</s>
                    </p>
                    <pb n="4"/>
                    <p>
                        <s>Sambært § 37 í dátuverndarlógini skal dátuábyrgdarin seta hóskandi tøknilig og bygnaðarlig tiltøk í verk fyri at tryggja og kunna vísa á, at viðgerð er í samsvari við løgtingslógina.</s>
                        <s>Dátuábyrgdarin skal í hesum sambandi leggja upp fyri slagi, vavi, samanhangi og endamáli við viðgerðini umframt váðum fyri rættindini hjá skrásetta.</s>
                    </p>
                    <p>
                        <s>Sambært § 46, stk. 1 í dátuverndarlógini skulu dátuábyrgdarin og dátuviðgerin seta hóskandi tøknilig og bygnaðarlig tiltøk í verk, sum tryggja eitt trygdarstøði, sum hóskar til váðarnar, sum standast av viðgerðini.</s>
                        <s>Dátuábyrgdarin og dátuviðgerin skulu í hesum sambandi hava fyrilit fyri verandi tøkniliga støði, verksetanarkostnaði og slagi av viðgerð, vavi, samanhangi og endamáli, umframt sannlíku váðunum og álvarum fyri rættindi hjá einstaklingum.</s>
                        <s>Í metingini av, um trygdarstøðið er hóskandi, skulu, sambært § 46, stk. 2, serlig atlit takast til teir váðar, sum standast av viðgerðini, herundir serliga møguleikanum fyri, at persónupplýsingar av tilvild ella ólógliga verða burturbeindar, burturmistar, broyttar ella minka í virði ella at óviðkomandi fáa kunnleika til persónupplýsingar, sum eru sendar, goymdar ella á annan hátt viðgjørdar, misbrúka tær ella annars ólógliga viðgera tær.</s>
                    </p>
                    <p>
                        <s>Sambært § 47, stk. 1 í dátuverndarlógini skal dátuábyrgdarin boða Dátueftirlitinum frá broti á persóndátutrygdina uttan óneyðugt drál og um gjørligt innan 72 tímar eftir, at hesin er vorðin kunnugur við brotið.</s>
                        <s>Sambært stk. 4 skal fráboðanin m.a. lýsa av slag av broti á persóndátutrygdina, her undir so vítt møguligt sløgini og umleið hvussu nógv skrásett hetta fevnir um og eisini sløgini og umleið hvussu nógvar skrásetingar av persónupplýsingum talan er um, lýsa sannlíkar avleiðingar av brotinum, lýsa tey tiltøk, sum dátuábyrgdarin hevur sett í verk ella mælir til, fyri at handfara brotið.</s>
                    </p>
                    <p>
                        <s>Sambært § 48 í dátuverndarlógini skal dátuábyrgdarin uttan óneyðugt drál boða skrásetta frá um brotið, um brotið eftir øllum at døma hevur við sær stóran váða fyri rættindi hjá einstaklingum.</s>
                        <s>Sambært stk. 3 er ikki neyðugt at boða skrásetta frá brotinum um dátuábyrgdarin hevur sett í verk hóskandi tøknilig og bygnaðarlig tiltøk, og hesi tiltøk eru nýtt til tær persónupplýsingar, sum brotið fevnir um, um dátuábyrgdarin hevur sett í verk eftirfylgjandi tiltøk, sum tryggja, at stóri váðin fyri rættindi hjá skrásetta, sbrt. stk. 1, sannlíkt ikki longur er til staðar, ella um tað krevur eitt ósamsvarandi arbeiði.</s>
                    </p>
                    <p>
                        <s>Sambært § 70, stk. 4 kann Dátueftirlitið geva dátuábyrgdara ella dátuviðgera kravboð um at fremja tøknilig og bygnaðarlig, herundir fysisk, trygdartiltøk, so at bert viðgerð fer fram, sum hevur heimild í løgtingslógini, og so at persónupplýsingar ikki ólógliga forkomast, missast ella skerjast, og at tær ikki koma óviðkomandi til kunnleika ella verða misnýttar.</s>
                    </p>
                    <p>
                        <s>Í § 71, stk. 1 er ásett, at Dátueftirlitið kann krevja allar upplýsingar útflýggjaðar, sum eru av týdningi fyri virksemið hjá eftirlitinum.</s>
                    </p>
                    <p>
                        <s>Sambært § 76 kann skrásetti klaga til Dátueftirlitið um viðgerð av persónupplýsingum viðvíkjandi honum.</s>
                    </p>
                    <p>
                        <s>Avgerðir hjá Dátueftirlitinum eru sambært § 72, stk. 1 endaligar innan fyrisitingina.</s>
                    </p>
                </div>
                <closer>
                    Vinarliga
                    <lb/>
                    <persName>Katrin Thorsvig Hansen</persName>
                </closer>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Striking av persónupplýsingum í teldupostkassa</title>
            </titleStmt>
            <sourceDesc>
                <bibl>
                    <title level="a" type="main">Striking av persónupplýsingum í teldupostkassa</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/almannakunngerd-av-p-toelum-a-tinglysingfo</idno>
                    <ref type="source" target="https://www.dat.fo/avgerdir/almannakunngerd-av-p-toelum-a-tinglysingfo">Original URL</ref>
                    <date type="accessed" when="2025-09-09" />
                    <date when="2021-07-07">07-07-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Striking av persónupplýsingum í teldupostkassa</head>
                <p>
                    <s>Á fundi 7. juli 2021 umrøddi Dáturáðið spurningin um striking av upplýsingum í teldupostkassa (innbakka og útbakka).</s>
                </p>
                <p>
                    <s>Tað eru ikki serligar reglur í dátuverndarlógini um striking av telduposti. Hetta skal tí fylgja vanligu reglunum.</s>
                    <s>Sambært § 7, stk. 1, nr. 5 í dátuverndarlógini skulu persónupplýsingar goymast soleiðis, at tað ikki ber til at eyðmerkja tey skrásettu í longri tíðarskeið enn neyðugt við atliti at endamálinum við viðgerðini (meginreglan um goymsluavmarking).</s>
                </p>
                <p>
                    <s>Í § 28, stk. 1 í dátuverndarlógini er ásett, nær dátuábyrgdarin av sínum eintingum ella eftir áheitan frá skrásetta skal strika persónupplýsingar.</s>
                    <s>Tað skal dátuábyrgdarin m.a., tá persónupplýsingarnar ikki longur eru neyðugar at náa tí endamáli, sum tær vórðu savnaðar ella viðgjørdar til. Í § 28, stk. 3 eru undantøk frá útgangsstøðinum í stk. 1 um striking.</s>
                </p>
                <p>
                    <s>Hetta hevur við sær, at dátuábyrgdarin sjálvur skal meta um, hvussu leingi upplýsingar skulu goymast. Hetta fevnir eisini um upplýsingar í teldupostum.</s>
                </p>
                <p>
                    <s>Í metingini av, hvussu leingi upplýsingar í teldupostkassa kunnu goymast, hava skyldurnar í dátuverndarlógini um trygd eisini týdning.</s>
                    <s>Í útgangsstøðinum verður onnur viðgerð í teldupostkassanum enn at senda og móttaka ikki skrásett ella loggað.</s>
                    <s>Tað merkir, at tað ikki ber til at hava eftirlit við, um reglurnar í dátuverndarlógini verða fylgdar, tá persónupplýsingar liggja í teldupostkassanum.</s>
                </p>
                <p>
                    <s>Umframt at skilja ímillum vanligar og viðkvæmar persónupplýsingar í spurninginum um striking av teldupostum, er tað eisini viðkomandi at skilja ímillum almennar myndugleikar og fyritøkur/feløg.</s>
                </p>
                <p>
                    <seg>Niðurstøðan hjá Dáturáðnum var hendan:</seg>
                </p>
                <div>
                    <head rend="bold">Almennir myndugleikar</head>
                    <p>
                        <s>Almennir myndugleikar hava skyldu at journalisera upplýsingar, sum eru av týdningi fyri mál ella málsviðgerð.</s>
                        <s>Almennir myndugleikar eiga tí at tryggja sær, at starvsfólk journalisera teldupostar, sum tey móttaka.</s>
                        <s>Um telduposturin inniheldur viðkvæmar persónupplýsingar skal telduposturin strikast í teldupostkassanum, tá hann journaliseraður.</s>
                        <s>Á henda hátt eru viðkvomu persónupplýsingarnar fluttar í eina skipan, sum hevur nøktandi trygd, og sum t.d. loggar nýtslu.</s>
                    </p>
                    <p>
                        <s>Journalisering og striking av hesum teldupostum skal fara fram innanfyri 30 dagar.</s>
                    </p>
                </div>
                <div>
                    <head rend="bold">Fyritøkur og feløg</head>
                    <p>
                        <s>Fyri fyritøkur og feløg er útgangsstøðið tað sama sum fyri almennar myndugleikar.</s>
                        <s>Tað eru tó fyritøkur og feløg, sum ikki hava aðrar skipanir enn teldupost, og sum tí ikki hava eina tryggari skipan at flyta viðkvæmar persónupplýsingar í.</s>
                    </p>
                    <p>
                        <s>Nær hesar fyritøkur og feløg skulu strika viðkvæmar persónupplýsingar úr teldupostkassum er ein ítøkilig meting grundað á meginregluna um goymsluavmarking, sum hevur við sær, at dátuábyrgdarin sjálvur skal meta um, hvussu leingi upplýsingarnar kunnu goymast.</s>
                    </p>
                    <p>
                        <s>Hetta hevur m.a. við sær, at teldupostur kann goymast:
                        <lb/>
                        - til málið er avgreitt
                        <lb/>
                        - til møgulig lógarásett krøv um varðveiting í ávíst tíðarskeið eru farin
                        <lb/>
                        - til møgulig krøv hjá ella ímóti dátuábyrgdaranum eru fyrnað.</s>
                    </p>
                    <p>
                        <s>Tað er í útgangsstøðinum ikki ein haldgóð grundgeving fyri at goyma viðkvæmar persónupplýsingar í einum teldupostkassa, at dátuábyrgdarin skal hava atgongd til upplýsingarnar uttan hóvasták, ella at tað møguliga um nøkur ár kann vera viðkomandi at hava upplýsingarnar við hondina.</s>
                        <s>Hesi yvirskipaðu sjónarmið skulu sjálvsagt vigast upp ímóti tørvinum at varðveita vitan og møguleikanum hjá dátuábyrgdaranum at virka effektivt.</s>
                    </p>
                    <p>
                        <s>Metingin er ítøkilig fyri hvørja fyritøku ella felag sær og tí ber ikki til at áseta eina almenna freist.</s>
                        <s>Tó er greitt, at metingin við støði í atlitunum omanfyri hevur við sær, at upplýsingar kunnu goymast í teldupostkassanum í væl meira enn 30 dagar.</s>
                    </p>
                </div>
                <div>
                    <head rend="bold">Vanligar persónupplýsingar</head>
                    <p>
                        <s>Dátuverndarlógin hevur ikki við sær, at ein teldupostkassi altíð skal verða tómur.</s>
                        <s>Teldupostar, sum ikki innihalda aðrar persónupplýsingar enn teldupostadressu, navn, starvsheiti o.tíl. hjá sendara, kunnu sakliga goymast í einum teldupostkassa í nógv longri tíðarskeið enn viðkvæmar persónupplýsingar.</s>
                    </p>
                </div>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Tulking av landøkisásetingini í § 5, stk. 2 í dátuverndarlógini</title>
            </titleStmt>
            <sourceDesc>
                <bibl>
                    <title level="a" type="main">Tulking av landøkisásetingini í § 5, stk. 2 í dátuverndarlógini</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/tulking-av-landoekis%C3%A1setingini-%C3%AD-5-stk-2-%C3%AD-d%C3%A1tuverndarl%C3%B3gini</idno>
                    <ref type="source" target="https://www.dat.fo/avgerdir/tulking-av-landoekis%C3%A1setingini-%C3%AD-5-stk-2-%C3%AD-d%C3%A1tuverndarl%C3%B3gini">Original URL</ref>
                    <date type="accessed" when="2025-09-09" />
                    <date when="2021-07-21">21-07-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Tulking av landøkisásetingini í § 5, stk. 2 í dátuverndarlógini</head>
                <p>
                    <s>Dátueftirlitið hevur í einum ítøkiligum máli tikið støðu til landøkisásetingina í § 5, stk. 2 í dátuverndarlógini.</s>
                </p>
                <p>
                    <s>Ein amerikonsk fyritøka hevur fráboðað eitt trygdarbrot til Dátueftirlitið. 263 føroyingar eru fevndir av brotinum.</s>
                </p>
                <p>
                    <s>Upplýsingarnar, sum eru fevndar av brotinum eru: bústaður, teldupostbústaður, telefonnummar, føðingardagur, loyniorð og svar uppá ymiskar spurningarnar.</s>
                </p>
                <p>
                    <s>Sambært fyritøkuni fáa tey, sum eru fevnd av brotinum, eina fráboðan frá fyritøkuni um trygdarbrotið við frágreiðing um, hvat er hent, hvørjar upplýsingar eru fevndar av brotinum, hvørjar avleiðingar brotið kann hava við sær og hvørji stig fyritøkan hevur tikið fyri at steðga brotinum.</s>
                </p>
                <p>
                    <s>Dátueftirlitið viðgjørdi málið eftir dátuverndarlógini.</s>
                    <s>Dátuverndarlógin er galdandi fyri útlendskar fyritøkur, t.e. fyritøkur, sum ikki eru staðsettar í Føroyum, um viðgerðin viðvíkur útboði av vørum ella tænastum til persónar í Føroyum, ella talan er um yvirvøku av atferðini hjá skrásettum, um teirra atferð fer fram í Føroyum.</s>
                </p>
                <p>
                    <s>Ein útlendsk fyritøka verður ikki uttan víðari fevnd av dátuverndarlógini um fyritøkan hevur eina heimasíðu, sum er atkomulig úr Føroyum ella um fyritøkan hevur eina teldupostadressu, sum føroyingar kunnu skriva til.</s>
                </p>
                <p>
                    <s>Tá Dátueftirlitið kannaði málið nærri vísti tað seg, at tann amerikanska fyritøkan ikki bjóðaði nakra tænastu út, sum vendi sær beinleiðis til persónar í Føroyum.</s>
                    <s>Heimasíðan hjá fyritøkuni var ikki á føroyskum og fyritøkan hevði ikki nakran føroyskan bústað.</s>
                    <s>Dátueftirlitið kundi tí staðfesta, at fyritøkan ikki bjóðaði vørur ella tænastur, sum venda sær beinleiðis til tann føroyska marknaðin, og at talan heldur ikki var um yvirvøku av atferðini hjá persónum í Føroyum.</s>
                </p>
                <p>
                    <s>Niðurstøðan hjá Dátueftirlitinum var, at fyritøkan ikki varð fevnd av dátuverndarlógini.</s>
                    <s>Dátueftirlitið gjørdi tí ikki meira í málinum.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">14 eftirlit við støði í ásetingunum um trygdarbrot</title>
            </titleStmt>
            <sourceDesc>
                <bibl>
                    <title level="a" type="main">14 eftirlit við støði í ásetingunum um trygdarbrot</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/tulking-av-landoekis%C3%A1setingini-%C3%AD-5-stk-2-%C3%AD-d%C3%A1tuverndarl%C3%B3gini</idno>
                    <ref type="source" target="https://www.dat.fo/avgerdir/tulking-av-landoekis%C3%A1setingini-%C3%AD-5-stk-2-%C3%AD-d%C3%A1tuverndarl%C3%B3gini">Original URL</ref>
                    <date type="accessed" when="2025-09-09" />
                    <date when="2021-07-21">21-07-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">14 eftirlit við støði í ásetingunum um trygdarbrot</head>
                <p>
                    <s>Nýggja dátuverndarlógin kom í gildi 1. januar 2021.</s>
                    <s>Ein týðandi broyting við lógini eru ásetingarnar um trygdarbrot í §§ 47 og 48.</s>
                </p>
                <p>
                    <s>Dátueftirlitið sendi í apríl mánað spurnarskjal um trygdarbrot til BankNordik, Trygd, NordikLív, Betri Banka, Betri Trygging, Betri Pensjón, Suðuroyar Sparikassa, Norðoya Sparikassa, Lív, Thetis, Taks, Almannaverkið, Familjufyrisitingina og Landssjúkrahúsið.</s>
                </p>
                <p>
                    <s>Spurningarnir tóku støði í ásetingunum um trygdarbrot.</s>
                    <s>Spurt bleiv millum annað, um mannagongdir eru fyri handfaring av trygdarbrotum, og um starvsfólkini eru kunnaði um trygdarbrot.</s>
                </p>
                <p>
                    <s>Í útgangsstøðinum skulu øll trygdarbrot fráboðast Dátueftirlitinum.</s>
                    <s>Hetta er tó ikki galdandi, um tað er ósannlíkt, at brotið hevur við sær ein váða fyri rættindi hjá skrásetta.</s>
                    <s>Um trygdarbrotið hevur við sær stóran váða fyri rættindi hjá skrásetta, skal skrásetti eisini hava boð.</s>
                    <s>Dátuábyrgdarin hevur harafturat skyldu til at skjalfesta øll trygdarbrot.</s>
                    <s>Tað hevur ongan týdning fyri kravið um skjalfesting, hvat fyri slag av trygdarbroti talan er um, og um trygdarbrotið er fráboðað til Dátueftirlitið ella ikki.</s>
                </p>

                <p>
                   <s>Fyri at dátuábyrgdarin kann halda sínar skyldur í dátuverndarlógini, er tað týdningarmikið, at starvsfólkini verða kunnaði um, hvat eitt trygdarbrot er, og hvørjar skyldur dátuábyrgdarin hevur.</s>
                   <s>Starvsfólkini kunnu t.d. verða kunnaði við innanhýsis mannagongdum, innanhýsis kunningarskrivum, skeiðum, royndum, awareness tiltøkum, tilgjørdum trygdarbrotum o.s.fr. </s>
                </p>
                <p>
                    <s>Sum heild er Dátueftirlitið av teirri fatan, at svarini vístu, at fyritøkurnar og stovnarnir taka fyribyrging og handfaring av trygdarbrotum í størsta álvara.</s>
                </p>
                <p>
                    <s>BankNordik, Trygd, NordikLív, Betri Banki, Betri Trygging, Betri Pensjón, Suðuroyar Sparikassi, Lív, Thetis, Taks, Almannaverkið og Familjufyrisitingin svaraðu, at tey hava mannagongdir fyri handfaring av trygdarbrotum, og at starvsfólkini eru kunnaði um trygdarbrot.</s>
                    <s>Dátueftirlitið metti, at svarini vóru nøktandi og hevur boðað viðkomandi fyritøkum og stovnum frá, at Dátueftirlitið ikki ger meira í málinum.</s>
                </p>

                <p>
                    <s>Dátueftirlitið valdi at seta Norðoya Sparikassa og Landssjúkrahúsinum fleiri spurningar, um hvørjar mannagongdir tey hava. Bæði málini eru enn undir viðgerð hjá Dátueftirlitinum.</s>
                </p>
                <p>
                    <s>Spurnarskjalið, sum Dátueftirlitið brúkti, er her.</s>
                </p>
                <p>
                    <s>Dátueftirlitið hevur eftirlit við, at dátuverndarlógin, t.e løgtingslóg nr. 80 frá 7. juni 2020 um vernd av persónupplýsingum, verður hildin, og Dátueftirlitið skal sbrt. § 68 gera kanningar og fylgja gongdini, har viðgerð av persónupplýsingum fer fram.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Almannakunngerð á internetinum krevur greiða heimild</title>
            </titleStmt>
            <sourceDesc>
                <bibl>
                    <title level="a" type="main">Almannakunngerð á internetinum krevur greiða heimild</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/almannakunngerd-a-internetinum-krevur-greida-heimild</idno>
                    <ref type="source" target="https://www.dat.fo/avgerdir/almannakunngerd-a-internetinum-krevur-greida-heimild">Original URL</ref>
                    <date type="accessed" when="2025-09-09" />
                    <date when="2021-08-20">20-08-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Almannakunngerð á internetinum krevur greiða heimild</head>
                <p>
                    <s>Dátueftirlitið hevur viðgjørt eitt mál um eina fyritøku, sum hevði almannakunngjørt viðkvæmar persónupplýsingar um ein kunda á internetinum.</s>
                </p>
                <p>
                    <s>Niðurstøðan hjá Dátueftirlitinum var, at almannakunngerð av viðkvomum persónupplýsingum á internetinum krevur serliga greiða heimild.</s>
                </p>
                <p>
                    <s>Í málinum vísti fyritøkan m.a. á, at tað er lógarkrav, at møguligir keyparar eru kunnaðir um viðurskifti av týdningi , og at hetta var orsøkin til, at persónupplýsingarnar vóru tøkar á internetinum.</s>
                    <s>Fyritøkan vísti á, at heimildin fyri viðgerðini og almannakunngerðini tí var í lóg, sbr. § 12, stk. 1, nr. 2 í dátuverndarlógini.</s>
                </p>
                <p>
                    <s>Dátueftirlitið metti, at tað var í ósamsvari við dátuverndarlógina, at fyritøkan hevði almannakunngjørt viðkvæmar persónupplýsingar á internetinum.</s>
                </p>
                <p>
                    <s>Dátueftirlitið vísti í tí sambandi á, at hóast tað er heimilað í lóg at viðgera, undir hesum víðarigeva, viðkvæmar persónupplýsingar í sambandi við sølu, so er tað <hi rend="italic">ikki</hi> heimilað, at almannakunngera hesar persónupplýsingar vísandi til somu heimild.</s>
                </p>
                <p>
                    <s>Dátueftirlitið vísti eisini á, at umframt viðgerðarheimild, sbrt. § 12 í dátuverndarlógini, skulu meginreglurnar í § 7 í dátuverndarlógini altíð fylgjast, tá persónupplýsingar verða viðgjørdar, undir hesum almannakunngjørdar.</s>
                    <s>Dátueftirlitið metti, at tað ikki var í samsvari við meginreglurnar í § 7 at almannakunngera viðkvæmar persónupplýsingar um kundan.</s>
                    <s>Hetta hevur m.a. við sær, at tað ikki ber til at grunda almannakunngerðingina á annað viðgerðargrundarlag, t.d. nágreiniligt samtykki.</s>
                </p>
                <p>
                    <s>Dátueftirlitið vísti at enda eisini á, at avgerðin ikki hevði við sær, at viðkvomu persónupplýsingarnar skuldu haldast aftur frá møguligum keyparum.</s>
                    <s>Viðkvomu persónupplýsingarnar vóru av avgerandi týdningi fyri møguligan keypara, og kundu tí gevast víðari grundað á heimildina í lóg, sbrt. § 12, stk. 1, nr. 2 í dátuverndarlógini.</s>
                </p>
                <p>
                    <s>Avgerðin staðfesti tó, at tað at almannakunngera viðkvæmar upplýsingar á internetinum, var ov víttgangandi og m.a. í ósamsvari við meginregluna um proportionalitet.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Telefyritøka ikki brotið dátuverndarlógina</title>
            </titleStmt>
            <sourceDesc>
                <bibl>
                    <title level="a" type="main">Telefyritøka ikki brotið dátuverndarlógina</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/telefyritoeka-ikki-brotid-datuverndarlogina</idno>
                    <ref type="source" target="https://www.dat.fo/avgerdir/telefyritoeka-ikki-brotid-datuverndarlogina">Original URL</ref>
                    <date type="accessed" when="2025-09-09" />
                    <date when="2021-09-20">20-09-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Telefyritøka ikki brotið dátuverndarlógina</head>
                <p>
                    <s>Føroya Politi vendi sær í juni 2021 til Dátueftirlitið í sambandi við eitt møguligt trygdarbrot, sbrt. § 47 í dátuverndarlógini.</s>
                    <s>Føroya Politi vísti til kunning á heimasíðuni hjá politinum um málið, og greiddi frá, at politiið hevði móttikið persónupplýsingar frá føroyskari telefyritøku í ítøkiligum revsimáli, sum fyritøkan ikki hevði heimild at geva politinum.</s>
                </p>
                <p>
                    <s>Grundað á fráboðanina setti Dátueftirlitið seg í samband við fyritøkuna, sum greiddi frá, at einans upplýsingar, sum vóru fevndar av rættarúrskurði í ítøkiliga málinum, vóru givnar víðari, og at trygdarbrot tí ikki var farið fram.</s>
                </p>
                <p>
                    <s>Sum viðmerking til frágreiðingina frá telefyritøkuni, hevur Føroya Politi greitt frá, at politiið av fyrstan tíð var av teirri fatan, at upplýsingarnar vóru latnar politinum uttan at heimild var fyri hesum í rættarúrskurðinum.</s>
                    <s>Føroya Politi ásannar tó eftir nærri kanning, at rættarúrskurðurin var orðaður á ein slíkan hátt, at persónupplýsingarnar kundu latast politinum.</s>
                </p>
                <p>
                    <s>Grundað á tilfarið í málinum er niðurstøðan hjá Dátueftirlitinum, at telefyritøkan ikki hevur latið Føroya Politi persónupplýsingar uttan heimild.</s>
                    <s>Tí er einki trygdarbrot farið fram í ítøkiliga málinum.</s>
                </p>
                <p>
                    <s>Dátueftirlitið ger ikki meira við málið.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Eftirlit við handfaring av trygdarbrotum hjá Landssjúkrahúsinum</title>
            </titleStmt>
            <sourceDesc>
                <bibl>
                    <title level="a" type="main">Eftirlit við handfaring av trygdarbrotum hjá Landssjúkrahúsinum</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/eftirlit-vid-handfaring-av-trygdarbrotum-hja-landssjukrahusinum</idno>
                    <ref type="source" target="https://www.dat.fo/avgerdir/eftirlit-vid-handfaring-av-trygdarbrotum-hja-landssjukrahusinum">Original URL</ref>
                    <date type="accessed" when="2025-09-09" />
                    <date when="2021-09-21">21-09-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Eftirlit við handfaring av trygdarbrotum hjá Landssjúkrahúsinum</head>
                <p>
                    <s>Dátueftirlitið hevur havt eftirlit við, um handfaringin hjá Landssjúkrahúsinum av brotum á persóndátutrygdina - sokallað trygdarbrot - er í samsvari við dátuverndarlógina.</s>
                </p>
                <p>
                    <s>Sambært dátuverndarlógini er eitt trygdarbrot eitt brot á trygdina, sum førir við sær, at persónupplýsingar av tilvild ella ólógliga verða burturbeindar, burturmistar, broyttar, óheimilað givnar víðari ella at atgongd verður givin til persónupplýsingar, sum eru sendar, goymdar ella á annan hátt viðgjørdar.</s>
                </p>
                <p>
                    <s>Í útgangsstøðinum skulu øll trygdarbrot fráboðast Dátueftirlitinum.</s>
                    <s>Hetta er tó ikki galdandi, um tað er ósannlíkt, at brotið hevur við sær ein váða fyri rættindi hjá skrásetta.</s>
                </p>
                <p>
                    <s>Um trygdarbrotið hevur við sær stóran váða fyri rættindi hjá skrásetta, skal skrásetti eisini hava boð.</s>
                </p>
                <p>
                    <s>Dátuábyrgdarin hevur harafturat skyldu til at skjalfesta øll trygdarbrot.</s>
                    <s>Tað hevur ongan týdning fyri kravið um skjalfesting, hvat fyri slag av trygdarbroti talan er um, og um tað skal fráboðast Dátueftirlitinum.</s>
                </p>
                <p>
                    <s>Fyri at dátuábyrgdarin kann halda sínar skyldur í dátuverndarlógini, er tað týdningarmikið, at starvsfólk verða kunnað um, hvat eitt trygdarbrot er, og hvørjar skyldur dátuábyrgdarin hevur.</s>
                    <s>Starvsfólk kunnu t.d. verða kunnaði við innanhýsis mannagongdum, innanhýsis kunningarskrivum, skeiðum, royndum, awareness tiltøkum, tilgjørdum trygdarbrotum o.s.fr.</s>
                </p>
                <p>
                    <s>Í eftirlitinum av Landssjúkrahúsinum kom fram, at mannagongdirnar hjá Landssjúkrahúsinum ikki innihildu nakra lýsing av, hvussu trygdarbrot skulu handfarast í mun til dátuverndarlógina.</s>
                </p>
                <p>
                    <s>Dátueftirlitið gav tí Landssjúkrahúsinum kravboð um at gera skjalfestar mannagongdir fyri handfaring av trygdarbrotum.</s>
                </p>
                <p>
                    <s>Mannagongdirnar skulu í minsta lagi innihalda eina lýsing av, hvat eitt trygdarbrot er, hvussu trygdarbrot verða handfarin á Landssjúkrahúsinum, at tiltøk beinanvegin eiga at verða sett í verk fyri at minka um avleiðingina av trygdarbrotinum, hvussu neyðugar upplýsingar verða savnaðar saman, nær Dátueftirlitið skal fráboðast, hvussu Dátueftirlitið skal fráboðast og nær skrásetti skal kunnast um trygdarbrotið. Tað skal eisini verða ásett í mannagongdunum, at Landssjúkrahúsið hevur skyldu til at skjalfesta øll trygdarbrot.</s>
                </p>
                <p>
                    <s>Harafturat gav Dátueftirlitið Landssjúkrahúsinum kravboð um at gera skrivligt tilfar til starvsfólkini, har tey verða kunnað um, hvussu trygdarbrot skulu handfarast.</s>
                </p>
                <p>
                    <s>Tað skrivliga tilfarið skal í minsta lagi innihalda eina lýsing av, hvat eitt trygdarbrot sambært dátuverndarlógini er, hvat starvsfólkini skulu gera, um eitt trygdarbrot verður staðfest, hvørji tiltøk starvsfólkini eiga at seta í verk fyri at minka um avleiðingina av trygdarbrotinum, hvønn tey skulu seta seg í samband við, tá eitt trygdarbrot verður staðfest, og at Landssjúkrahúsið hevur skyldu til at skjalfesta øll trygdarbrot.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Klaga um vantandi kunning og fyri at brúka dátuviðgera</title>
            </titleStmt>
            <sourceDesc>
                <bibl>
                    <title level="a" type="main">Klaga um vantandi kunning og fyri at brúka dátuviðgera</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/klaga-um-vantandi-kunning-og-fyri-at-bruka-datuvidgera</idno>
                    <ref type="source" target="https://www.dat.fo/avgerdir/klaga-um-vantandi-kunning-og-fyri-at-bruka-datuvidgera">Original URL</ref>
                    <date type="accessed" when="2025-09-09" />
                    <date when="2021-09-21">21-09-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Klaga um vantandi kunning og fyri at brúka dátuviðgera</head>
                <p>
                    <s>Dátueftirlitið hevur viðgjørt eina klagu frá einum borgara um, at ein dátuábyrgdari, sum er eitt alment partafelag, hevur brúkt ein triðjapart sum dátuviðgera, og at dátuábyrgdarin harumframt ikki hevur kunnað borgaran um hetta og tískil ikki hevur hildið kunningarskylduna.</s>
                </p>
                <p>
                    <s>Sambært §§ 23-25 í dátuverndarlógini hevur ein dátuábyrgdari skyldu at kunna borgarar, tá persónupplýsingar verða savnaðar.</s>
                </p>
                <p>
                    <s>Grundað á upplýsingar í málinum staðfesti Dátueftirlitið, at borgarin onga kunning hevði fingið, tá persónupplýsingarnar vóru savnaðar, og at dátuábyrgdarin tí ikki hevði hildið sína lógarásettu kunningarskyldu.</s>
                </p>
                <p>
                    <s>Sambært § 70, stk. 1 í dátuverndarlógini átalaði Dátueftirlitið, at kunningarskyldan ikki var hildin.</s>
                </p>
                <p>
                    <s>Eftir at klagumálið tók seg upp legði dátuábyrgdarin ein privatlívspolitikk á sína heimasíðu.</s>
                    <s>Privatlívspolitikkurin hevur m.a. tær upplýsingarnar um viðgerð av persónupplýsingum, sum ein borgari sambært dátuverndarlógini skal hava, tá persónupplýsingar um viðkomandi verða savnaðar.</s>
                </p>
                <p>
                    <s>Dátueftirlitið staðfesti í málinum, at ein dátuábyrgdari kann halda kunningarskylduna í dátuverndarlógini við at vísa til privatlívspolitikk á eini heimasíðu treytað av, at borgarin beinleiðis verður kunnaður um hetta t.d. við einari leinkju í einum telduposti el.tíl., og sostatt ómakaleyst kann finna upplýsingarnar.</s>
                </p>
                <p>
                    <s>Sambært § 41, stk. 2 í dátuverndarlógini skal viðgerð av persónupplýsingum, sum ein dátuviðgeri ger fyri ein dátuábyrgdara, vera grundað á avtalu, sum er bindandi.</s>
                </p>
                <p>
                    <s>Dátueftirlitið hevði ongar viðmerkingar til, at almenna partafelagið brúkar dátuviðgerar ávísa viðgerð. Í sambandi við klagumálið sendi almenna partafelagið Dátueftirlitinum dátuviðgeraravtaluna, sum var gjørd við dátuviðgeran.</s>
                    <s>Dátueftirlitið hevði ongar viðmerkingar til avtaluna, men hefti seg við, at avtalan var undirskrivað av pørtunum eftir, at borgarin hevði klaga til Dátueftirlitið.</s>
                </p>
                <p>
                    <s>Hóast eisini hesin parturin av málinum var fingin í rættlag, tá Dátueftirlitið tók avgerð í málinum, átalaði Dátueftirlitið, sambært § 70, stk. 1 í dátuverndarlógini, at dátuábyrgdarin ikki, áðrenn klagumálið tók seg upp, hevði hildið sína lógarásettu skyldu at grunda viðgerð hjá dátuviðgera á bindandi avtalu.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Kravboð um at steðga beinleiðis atgongd</title>
            </titleStmt>
            <sourceDesc>
                <bibl>
                    <title level="a" type="main">Kravboð um at steðga beinleiðis atgongd</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/kravbod-um-at-stedga-beinleidis-atgongd</idno>
                    <ref type="source" target="https://www.dat.fo/avgerdir/kravbod-um-at-stedga-beinleidis-atgongd">Original URL</ref>
                    <date type="accessed" when="2025-09-09" />
                    <date when="2021-10-14">14-10-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Kravboð um at steðga beinleiðis atgongd</head>
                <p>
                    <s>Dátueftirlitið hevur givið einum myndugleika kravboð um at steðga beinleiðis atgongd, sum ein annar myndugleiki hevði til eina skipan hjá myndugleikanum.</s>
                </p>
                <p>
                    <s>Í einum eftirlitsmáli kom fram, at ein myndugleiki hevði beinleiðis atgongd til skipan hjá einum øðrum myndugleika.</s>
                    <s>Í skipanini blivu persónupplýsingar viðgjørdar.</s>
                </p>
                <p>
                    <s>Tá ein myndugleiki fær beinleiðis atgongd til persónupplýsingar í skipan hjá einum øðrum myndugleika, t.d. eina málsviðgerðarskipan, verða vanligu viðgerðarreglurnar í dátuverndarlógini settar til síðis.</s>
                </p>
                <p>
                    <s>Viðgerðarreglurnar hava við sær, at ein myndugleiki, sum hevur tørv á upplýsingum, biður um hesar, og at myndugleikin, sum fær umbønina, ítøkiliga tekur støðu til, um heimild er at geva persónupplýsingarnar víðari.</s>
                    <s>Sostatt verður tað í hvørjum einstøkum føri ítøkiliga tikin støða til, um treytirnar fyri at geva persónupplýsingar víðari eru loknar.</s>
                </p>
                <p>
                    <s>Við beinleiðis atgongd til eina skipan, fær myndugleikin ístaðin atgongd til allar upplýsingar, sum eru í skipanini uttan ítøkiliga meting frá myndugleikanum, sum hevur ábyrgd av skipanini, og er hetta í ósamsvari við reglurnar í dátuverndarlógini.</s>
                </p>
                <p>
                   <s>Av tí, at viðgerðarreglurnar á henda hátt verða settar til síðis við beinleiðis atgongd og tí at ein almennur myndugleiki skal hava greiða heimild fyri sínum virksemi, sum kann vera inntrívandi fyri tann einstaka, er tað siðvenjan hjá Dátueftirlitinum, at slík beinleiðis atgongd í útgangsstøðinum skal hava greiða lógarheimild. Heimildin í lóg er m.a. við til at tryggja gjøgnumskygni fyri borgaran o.o.</s>
                   <s>Hóast heimildin verður fingin til vega í lóg, skulu m.a. meginreglurnar fyri viðgerð av persónupplýsingum og ásetingar um trygd í dátuverndarlógini fylgjast.</s>
                </p>
                <p>
                    <s>Av tí, at myndugleikin ikki kundi vísa á eina greiða heimild í lóg fyri at geva øðrum myndugleika beinleiðis atgongd til skipanina, kravdi Dátueftirlitið, vísandi til § 70, stk. 2 í dátuverndarlógini, at beinleiðis atgongdin hjá hinum myndugleikanum til skipanina bleiv steðga beinanvegin.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Dátuviðgerar kunnu ikki vera dátuverndarfólk</title>
            </titleStmt>
            <sourceDesc>
                <bibl>
                    <title level="a" type="main">Dátuviðgerar kunnu ikki vera dátuverndarfólk</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/datuvidgerar-kunnu-ikki-vera-datuverndarfolk</idno>
                    <ref type="source" target="https://www.dat.fo/avgerdir/datuvidgerar-kunnu-ikki-vera-datuverndarfolk">Original URL</ref>
                    <date type="accessed" when="2025-09-09" />
                    <date when="2021-11-17">17-11-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Dátuviðgerar kunnu ikki vera dátuverndarfólk</head>
                <p>
                    <s>Dáturáðið hevur viðgjørt spurningin um ein uttanhýsis ráðgevi, sum er dátuviðgeri fyri ein stovn, samstundis kann vera dátuverndarfólk fyri stovnin.</s>
                </p>
                <p>
                    <s>Niðurstøðan hjá Dáturáðnum er, at um ein fyritøka veitir einum dátuábyrgdara eina KT-skipan, sum viðgerð persónupplýsingar, og fyritøkan eisini er dátuviðgeri hjá dátuábyrgdaranum, kann starvsfólk hjá fyritøkuni ikki samstundis røkja uppgávuna sum dátuverndarfólk fyri dátuábyrgdaran.</s>
                </p>
                <p>
                    <s>Dátuverndarfólk skulu m.a. kunna og ráðgeva dátuábyrgdaran og starvsfólk um teirra skyldur sambært dátuverndarlógini, og at halda eyga við, at dátuverndarlógin og aðrar reglur um dátuvernd verða hildnar.</s>
                    <s>Varnast dátuverndarfólkið, at dátuverndarlógin ikki verður hildin, skal viðkomandi gera vart við hetta.</s>
                    <s>Um dátuverndarfólkið gerst varugt við, at viðgerð í einari KT-skipan ikki er í samsvari við lógina, skal dátuverndarfólkið siga dátuábyrgdaranum frá og ráðgeva um, hvussu viðgerðin kann fáast í rættlag aftur.</s>
                    <s>Skal íløga gerast í nýggja KT-skipan, skal dátuverndarfólkið takast við uppá ráð.</s>
                </p>
                <p>
                    <s>Til tess at tryggja, at dátuverndarfólkið kann halda sínar skyldur á nøktandi hátt, er tað ásett í dátuverndarlógini, at dátuábyrgdarin skal tryggja, at dátuverndarfólkið er óheft og hevur møguleika at geva óhefta ráðgeving.</s>
                </p>
                <p>
                    <s>Sambært dátuverndarlógini kunnu dátuverndarfólk hava aðrar uppgávur og skyldur.</s>
                    <s>Dátuábyrgdarin skal tó tryggja, at slíkar uppgávur og skyldur ikki hava við sær áhugamálsstríð.</s>
                </p>
                <p>
                    <s>Dáturáðið metir, at áhugamálsstríð kann standast ímillum uppgávuna sum dátuverndarfólk og starvið hjá fyritøkuni, sum veitir KT-skipan, sum viðger persónupplýsingar.</s>
                    <s>Hetta kann t.d. vera, um dátuverndarfólkið skal ráðgeva um broytingar í KT-skipanini, um útskifting av KT-skipan, um at skifta veitara ella annað viðkomandi.</s>
                    <s>Í hesum førum skal dátuverndarfólkið veita ráðgeving um møguligar neyðugar broytingar í skipanini, samstundis sum viðkomandi starvast fyri fyritøkuna, sum skal gera broytingarnar, og sum fær fíggjarligan ágóða av hesum.</s>
                </p>
                <p>
                    <s>At tilnevna starvsfólk hjá dátuviðgera – í teimum førum fyritøkan veitir skipanir o.tíl., sum viðgera persónupplýsingar – sum dátuverndarfólk, er tí í ósamsvari við dátuverndarlógina.</s>
                </p>
                <p>
                    <s>Viðkomandi ásetingar í dátuverndarlógini, §§ 53-58.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Kvøldskúlar, kunningarskylda og striking</title>
            </titleStmt>
            <sourceDesc>
                <bibl>
                    <title level="a" type="main">Kvøldskúlar, kunningarskylda og striking</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/kvoeldskular-kunningarskylda-og-striking</idno>
                    <ref type="source" target="https://www.dat.fo/avgerdir/kvoeldskular-kunningarskylda-og-striking">Original URL</ref>
                    <date type="accessed" when="2025-09-09" />
                    <date when="2021-11-19">19-11-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Kvøldskúlar, kunningarskylda og striking</head>
                <p>
                    <s>Dátueftirlitið hevur havt eftirlit við fimm kvøldskúlum kring landið.</s>
                    <s>Dátueftirlitið kannaði, um kvøldskúlarnir halda kunningarskylduna í § 23 í dátuverndarlógini.</s>
                    <s>Samstundis kannaði Dátueftirlitið, hvørjar mannagongdir kvøldskúlarnir hava í sambandi við striking av persónupplýsingum.</s>
                </p>
                <p>
                    <s>Fýra út av fimm kvøldskúlum høvdu kunning um viðgerð av persónupplýsingum á heimasíðuni.</s>
                </p>
                <p>
                   <s>Niðurstøðan hjá Dátueftirlitinum var, at tað er í samsvari við dátuverndarlógina, at kunning um viðgerð av persónupplýsingum verður veitt skrásetta á heimasíðu og umvegis leinkju til heimasíðuna.</s>
                   <s>Dátueftirlitið metti tó, at kunningin, sum leinkjað varð til, var ov breið ella í ov lítlan mun viðvíkti viðgerð, sum fór fram í sjálvum kvøldskúlunum.</s>
                </p>
                <p>
                    <s>Dátueftirlitið gav tí kvøldskúlunum kravboð um at gera nýggja kunning til skrásetta, sum tekur støði í viðgerðini, sum fer fram á kvøldskúlunum.</s>
                </p>
                <p>
                    <s>Tveir kvøldskúlar høvdu ikki mannagongdir viðvíkjandi striking av persónupplýsingum.</s>
                    <s>Dátueftirlitið gav hesum kvøldskúlum kravboð um at gera mannagongdir viðvíkjandi striking.</s>
                </p>
                <p>
                    <s>Tríggir kvøldskúlar høvdu mannagongdir viðvíkjandi striking av persónupplýsingum.</s>
                    <s>Í tveimum førum metti Dátueftirlitið, at mannagongdirnar tó ikki vóru nøktandi.</s>
                    <s>Dátueftirlitið gav tí hesum kvøldskúlum kravboð um at bøta um mannagongdir viðvíkjandi striking.</s>
                </p>
                <div>
                    <head rend="bold">Kunning til skrásetta</head>
                    <p>
                        <s>Sambært § 21, stk. 1, í dátuverndarlógini, skulu kvøldskúlar tryggja, at kunning um viðgerð av persónupplýsingum er stuttorðað, gjøgnumskygd, løtt at skilja og at koma fram á. Sambært § 23 í dátuverndarlógini hava kvøldskúlar skyldu til av sínum eintingum at veita skrásetta kunning um viðgerð at persónupplýsingum.</s>
                    </p>
                    <p>
                        <s>Kunningin skal í minsta lagi fevna um navn og samskiftisupplýsingar hjá dátuábyrgdaranum og dátuverndarfólkinum.</s>
                        <s>Kunningin skal eisini fevna um endamálið við og heimildina fyri viðgerðini.</s>
                        <s>Verða persónupplýsingar latnar víðari ella fluttar úr Føroyum, skal kunnast um tað.</s>
                    </p>
                    <p>
                        <s>Harumframt kann vera viðkomandi at kunna um, nær upplýsingarnar verða strikaðar, hvørji rættindi skrásett hava sambært kapittul 4, og um rættin at klaga til Dátueftirlitið.</s>
                    </p>
                    <p>
                        <s>Kvøldskúlarnir, sum høvdu kunning, høvdu leinkju á heimasíðuni ella heimasíðublaðnum hjá viðkomandi kvøldskúla til dátuverndarkunningina.</s>
                    </p>
                    <p>
                        <s>Tá ið Dátueftirlitið metti um kunningarskyldan var lokin, legði eftirlitið dent á endamálið við at veita kunning til skrásetta, sum er at skapa gjøgnumskygni, soleiðis at skrásett hava høvi at seta seg inn í viðgerðina og verða før fyri at røkja síni áhugamál.</s>
                        <s>Hetta er fyri at sleppa undan, at rættindi hjá tí einstaka verða brotin.</s>
                    </p>
                    <p>
                        <s>Viðvíkur kunningin ikki teimum ítøkiligu viðurskiftum, sum gera seg galdandi í sambandi við viðgerðina, hevur kvøldskúlin ikki lyft kunningarskylduna í § 23.</s>
                    </p>
                    <p>
                        <s>Dátueftirlitið vísti á, at júst nær og hvussu kunning til viðskiftafólk skal gevast, veldst um málið.</s>
                        <s>Fyri at skapa gjøgnumskygni fyri tann skrásetta er vanliga nóg mikið at kunna um viðgerð av persónupplýsingum á heimasíðuni og í sambandi við tilmelding.</s>
                        <s>Er talan um skrásett, sum ikki nýta talgildar miðlar, eigur dátuábyrgdarin at veita skrásetta kunning á annan hátt.</s>
                    </p>
                </div>
                <div>
                    <head rend="bold">Mannagongd um striking</head>
                    <p>
                        <s>Uttan mannagongdir viðvíkjandi striking av persónupplýsingum er stórur vandi fyri, at persónupplýsingar verða viðgjørdar í móti dátuverndarlógini, eins og váðin fyri brot á rættindi hjá tí einstaka økist óneyðugt.</s>
                    </p>
                    <p>
                        <s>Dátueftirlitið vísti á, at kvøldskúlarnir skulu hava mannagongdir fyri, hvussu persónupplýsingar verða strikaðar, her undir viðgerð, sum fer fram hjá lærarum í sambandi við skeiðsvirksemi.</s>
                        <s>Hetta kunnu kvøldskúlarnir gera í samsvari við ásetingar í lóg um skjalasøvn.</s>
                    </p>
                    <p>
                        <s>Viðkomandi ásetingar í dátuverndarlógini § 7, §§ 21 og 23.</s>
                    </p>
                </div>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Persónupplýsingar av misgáum lagdar á heimasíðu</title>
            </titleStmt>
            <sourceDesc>
                <bibl>
                    <title level="a" type="main">Persónupplýsingar av misgáum lagdar á heimasíðu</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/personupplysingar-av-misgaum-lagdar-a-heimasidu</idno>
                    <ref type="source" target="https://www.dat.fo/avgerdir/personupplysingar-av-misgaum-lagdar-a-heimasidu">Original URL</ref>
                    <date type="accessed" when="2025-09-09" />
                    <date when="2021-11-26">26-11-2021</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Persónupplýsingar av misgáum lagdar á heimasíðu</head>
                <p>
                    <s>Dátueftirlitið hevur viðgjørt eitt mál um trygdarbrot í sambandi við, at viðkvæmar persónupplýsingar av misgáum vórðu lagdar á eina heimasíðu.</s>
                </p>
                <p>
                    <s>Í málinum var upplýst, at eitt starvsfólk av misgáum hevði lagt persónupplýsingar, undir hesum viðkvæmar persónupplýsingar, á heimasíðuna hjá arbeiðsplássinum, og at upplýsingarnar høvdu verið tøkar á heimasíðuni frá uml. kl. 22 um kvøldið til uml. kl. 8.30 morgunin eftir.</s>
                </p>
                <p>
                    <s>Í málinum staðfesti Dátueftirlitið, at eitt trygdarbrot var farið fram, tá persónupplýsingar, undir hesum viðkvæmar persónupplýsingar, óheimilað vóru latnar víðari til óviðkomandi í sambandi við, at tær vóru alment atkomuligar á internetinum.</s>
                </p>
                <p>
                    <s>Í avgerðini viðgjørdi Dátueftirlitið ymiskt viðurskifti av almennum áhuga.</s>
                </p>
                <div>
                    <head rend="bold">Brúkararættindi</head>
                    <p>
                        <s>Ein dátuábyrgdari hevur sambært kapittul 5 í dátuverndarlógini ábyrgd av at seta hóskandi trygdartiltøk í verk fyri at verja rættindi hjá tí einstaka.</s>
                    </p>
                    <p>
                        <s>Tað merkir m.a., at ein dátuábyrgdari skal skipa rættindini hjá brúkarum í sínum skipanum.</s>
                        <s>Í hesum sambandi skal ein dátuábyrgdari tryggja sær, at tað ikki eru fleiri fólk enn neyðugt, sum hava rættindi at leggja út á heimasíðuna.</s>
                    </p>
                    <p>
                        <s>Í málinum var upplýst, at um 20 fólk høvdu rættindi at leggja út á heimasíðuna.</s>
                        <s>Samstundis var upplýst, at tað í praksis bert eru 3-5 fólk, sum leggja út á heimasíðuna.</s>
                    </p>
                    <p>
                        <s>Dátueftirlitið vísti á, at tess fleiri hava rættindi at leggja út á heimasíðuna, tess øktur er váðin fyri trygdarbroti.</s>
                        <s>Dátueftirlitið vísti eisini á, at tað óneyðugt økir um váðan fyri, at persónupplýsingar óætlað verða lagdar á heimasíðuna, at fleiri óvon starvsfólk hava rættindi at leggja á heimasíðuna.</s>
                    </p>
                    <p>
                        <s>Dátueftirlitið gav dátuábyrgdaranum kravboð um at endurskoða brúkararættindini viðvíkjandi heimasíðuni og tryggja sær, at tað ikki eru fleiri fólk enn neyðugt, sum hava rætt at leggja á heimasíðuna.</s>
                    </p>
                </div>
                <div>
                    <head rend="bold">Váðameting</head>
                    <p>
                        Ein dátuábyrgdari hevur sambært kapittul 5 í dátuverndarlógini ábyrgd av at seta hóskandi trygdartiltøk í verk fyri at verja rættindi hjá tí einstaka.
                    </p>

                    <p>
                        Ein fortreyt fyri at seta hóskandi trygdartiltøk í verk er váðameting. Uttan váðametingar ber ikki til hjá dátuábyrgdaranum at meta um, hvørji trygdartiltøk skulu setast í verk. Váðametingar skulu verða við til at tryggja, at viðgerðin er í samsvari við dátuverndarlógina. Tess meira viðgerðin fevnir um viðkvæmar persónupplýsingar, tess størri krøv eru til váðametingarnar.
                    </p>
                    <p>
                        Í málinum lat dátuábyrgdarin Dátueftirlitinum avrit av váðameting, sum var yvirskipað og ikki tók støðu til viðgerð av viðkvomum persónupplýsingum ella rættindum at leggja út á heimasíðuna.
                    </p>
                    <p>
                        Dátueftirlitið metti, at dátuábyrgdarin ikki í nøktandi mun hevði mett um váðarnar, sum standast av viðgerðini av persónupplýsingum. Dátueftirlitið legði dent á, at dátuábyrgdarin er stórur, og at vavið av persónupplýsingum, sum verða viðgjørdar er umfatandi. Dátueftirlitið gav tí dátuábyrgdaranum kravboð um at lata gera nýggjar hóskandi váðametingar viðvíkjandi viðgerð av viðkvomum persónupplýsingum.
                    </p>
                </div>
                <div>
                    <head rend="bold">Mannagongdir í sambandi við trygdarbrot og fráboðan til skrásetta</head>

                    <p>
                        Ein dátuábyrgdari hevur sambært kapittul 5 í dátuverndarlógini ábyrgd av at seta hóskandi trygdartiltøk í verk fyri at verja rættindi hjá tí einstaka.
                    </p>
                    <p>
                        Mannagongdir viðvíkjandi viðgerð av persónupplýsingum, her undir mannagongdir í sambandi við trygdarbrot, eru við til at tryggja, at viðgerðin er í samsvari við dátuverndarlógina.
                    </p>
                    <p>
                        Mannagongdirnar í sambandi við trygdarbrot skulu í minsta lagi fevna um upplýsingar, sum skulu latast Dátueftirlitinum í sambandi við eina møguliga fráboðan sambært § 47. Samstundis skulu  mannagongdirnar fevna um upplýsingar, sum eru viðkomandi í sambandi við eina fráboðan til skrásetta sambært § 48.
                    </p>
                    <p>
                        Í málinum fekk Dátueftirlitið avrit av mannagongd í sambandi við trygdarbrot. Mannagongdin tók ikki støðu til fráboðan til skrásetta.
                    </p>

                    <p>
                        Endamálið við fráboðanini til skrásetta er, at viðkomandi, sum eru fevnd av einum trygdarbroti, fáa høvi at røkja síni áhugamál og verja seg fyri, at teirra rættindi verða brotin. Fráboðan til skrásetta skal m.a. í greiðum og skilligum máli lýsa brotið, sannlíkar avleiðingar av brotinum og tey tiltøk, sum dátuábyrgdarin hevur sett í verk ella mælir til fyri at handfara brotið.
                    </p>

                    <p>
                        Dátueftirlitið gav dátuábyrgdaranum kravboð um at gera mannagongdir um trygdarbrot, sum eisini fevna um fráboðan til skrásetta.
                    </p>

                    <p>
                        Í ítøkiliga málinum hevði dátuábyrgdarin – hóast ongar mannagongdir vóru fyri hesum – givið teimum skrásettu boð um trygdarbrotið.
                    </p>

                    <p>
                        <s>Trygdarbrotið fevndi m.a. um upplýsingar um heilsu, diagnosur, sosial og privat viðurskifti og familjuviðurskifti, sum vóru almannakunngjørdar á internetinum.</s>
                        <s>Slík almannakunngerð kann hava stórar avleiðingar fyri rættindini hjá teimum skrásettu.</s>
                    </p>
                    <p>
                        <s>Metingin hjá Dátueftirlitinum var, at boðini, sum dátuábyrgdarin hevði givið teimum skrásettu, ikki í nóg stóran mun vegleiddi um møguligar avleiðingar og gav heldur ikki teimum skrásettu høvi at røkja síni áhugamál og verja síni rættindi í nøktandi mun.</s>
                        <s>Fráboðanin fevndi ikki um avleiðingar av brotinum, og lýsti ikki tiltøk, sum dátuábyrgdarin hevði sett í verk fyri fyri at handfara brotið.</s>
                    </p>
                    <p>
                        <s>Hóast hesa meting helt Dátueftirlitið, at tað kundi vera ørkymlandi fyri tey skrásettu, um tey av nýggjum fingu eina fráboðan um brotið.</s>
                        <s>Niðurstøðan var tí, at dátuábyrgdarin ikki skuldi fráboða av nýggjum.</s>
                        <s>Dátueftirlitið legði í hesum sambandi serliga dent á, at tey skrásettu ítøkiliga vóru kunnaði um, hvar tey kunnu fáa fleiri upplýsingar um brotið.</s>
                    </p>
                    <p>
                        <s>Viðkomandi ásetingar í dátuverndarlógini, kapittul 5, serliga § 37, § 46 og §§ 47 og 48.</s>
                    </p>
                </div>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Almennur stovnur fingið álvarsliga átalu frá Dátueftirlitinum</title>
            </titleStmt>
            <sourceDesc>
                <bibl>
                    <title level="a" type="main">Almennur stovnur fingið álvarsliga átalu frá Dátueftirlitinum</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/almennur-stovnur-fingid-alvarsliga-atalu-fra-datueftirlitinum</idno>
                    <ref type="source" target="https://www.dat.fo/avgerdir/almennur-stovnur-fingid-alvarsliga-atalu-fra-datueftirlitinum">Original URL</ref>
                    <date type="accessed" when="2025-09-09" />
                    <date when="2022-09-29">29-09-2022</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Almennur stovnur fingið álvarsliga átalu frá Dátueftirlitinum</head>
                <p>
                    <s>28. apríl 2022 fekk Dátueftirlitið fráboðan um trygdarbrot frá einum almennum stovni.</s>
                </p>
                <p>
                    <s>Stovnurin hevði sent eitt bræv til skeivan persón.</s>
                    <s>Brævið innihelt viðkvæmar persónupplýsingar.</s>
                    <s>Tann skeivi móttakarin letur stovninum brævið aftur tann 23. apríl. Stovnurin staðfestir 27. apríl, at eitt trygdarbrot er farið fram.</s>
                </p>
                <p>
                    <s>Í viðgerðini av trygdarbrotinum hevur Dátueftirlitið kannað, um stovnurin hevur nøktandi skrivligar mannagongdir til starvsfólkini, so tey vita, hvat tey skulu gera, tá eitt trygdarbrot fer fram.</s>
                </p>
                <p>
                    <s>Dátueftirlitið kom til ta niðurstøðu, at mannagongdin til starvsfólkini var als ikki nøktandi, og at hon ístaðin kundi elva til misskiljingar fyri starvsfólkini, so tey ikki skilja, hvat eitt trygdarbrot er, og ikki skilja álvaran av, at øll trygdarbrot, óansæð hvussu umfatandi tey eru, skulu skjalfestast.</s>
                </p>
                <p>
                    <s>Um greiðar skrivligar mannagongdir vóru til starvsfólkini, so átti trygdarbrotið at verið staðfest tann 23. apríl, tá stovnurin fekk brævið innaftur.</s>
                </p>
                <p>
                    <s>Dátueftirlitið metti tað vera sera álvarsamt, at ein stovnur, sum viðgerð nógvar viðkvæmar persónupplýsingar, ikki hevur nøktandi mannagongdir fyri trygdarbrot.</s>
                    <s>Dátueftirlitið gav stovninum eina álvarsliga átalu og kravboð um at tillaga skrivligu mannagongdirnar til starvsfólkini, soleiðis at tær greitt lýsa hvat eitt trygdarbrot er, og hvat starvsfólkini skulu gera, tá eitt trygdarbrot verður staðfest.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Kommuna fingið átalu og kravboð</title>
            </titleStmt>
            <sourceDesc>
                <bibl>
                    <title level="a" type="main">Kommuna fingið átalu og kravboð</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/kommuna-fingid-atalu-og-kravbod</idno>
                    <ref type="source" target="https://www.dat.fo/avgerdir/kommuna-fingid-atalu-og-kravbod">Original URL</ref>
                    <date type="accessed" when="2025-09-09" />
                    <date when="2022-10-31">31-10-2022</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Kommuna fingið átalu og kravboð</head>
                <p>
                    <s>Fleiri fyritøkur og stovnar hava GPS-skipan í teirra akførum.</s>
                    <s>Ein GPS-skipan kann millum annað skráseta leið og ferð á akfari.</s>
                    <s>Tá tað ber til at knýta skrásetingina til bilføraran, er skrásetingin at meta sum persónupplýsing.</s>
                </p>
                <p>
                    <s>Sambært dátuverndarlógini skal dátuábyrgdari seta í verk hóskandi tiltøk fyri at tryggja, at viðgerð er í samsvar við lógina.</s>
                    <s>Dátueftirlitið ger javnan eftirlit, og í hesum føri er talan um eftirlit av GPS-skipanum í akførum hjá einari kommunu.</s>
                </p>
                <p>
                    <s>Kommunan fekk átalu fyri ikki at vera vitandi um, at talan er um dátuviðgerð og fyri ikki at hava dátuviðgerðaravtalu við veitararnar av GPS-skipanunum.</s>
                    <s>Dátueftirlitið metti, at í fleiri førum var neyðugt við broytingum, og gav kommununi kravboð um at gera nøktandi mannagongdir fyri umsiting av GPS-skipanunum, og at geva starvsfólkunum skrivliga kunning um viðgerðina av persónupplýsingum, sum fer fram í GPS-skipanunum.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Dátuverndarkunning eigur at vera á føroyskum</title>
            </titleStmt>
            <sourceDesc>
                <bibl>
                    <title level="a" type="main">Dátuverndarkunning eigur at vera á føroyskum</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/datuverndarkunning-eigur-at-vera-a-foeroyskum</idno>
                    <ref type="source" target="https://www.dat.fo/avgerdir/datuverndarkunning-eigur-at-vera-a-foeroyskum">Original URL</ref>
                    <date type="accessed" when="2025-09-09" />
                    <date when="2022-11-04">04-11-2022</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Dátuverndarkunning eigur at vera á føroyskum</head>
                <p>
                    <s>Á dáturáðsfundi tann 1. november viðgjørdi Dáturáðið eitt eftirlit við einum dátuábyrgdara.</s>
                    <s>Sum liður í eftirlitinum hevði Dátueftirlitið fingið viðkomandi mannagongdir og kunning frá dátaábyrgdara.</s>
                    <s>Stórur partur av tilfarinum var á enskum, hóast málbólkurin var føroyingar.</s>
                </p>
                <p>
                    <s>Dáturáðið kom til ta niðurstøðu, at viðkomandi dátuábyrgdari skal veita føroysku starvsfólkum sínum skrivliga kunning á føroyskum.</s>
                </p>
                <p>
                    <s>Sambært § 21 skal dátuábyrgdarin tryggja, at allar upplýsingar um viðgerð av persónupplýsingum, sum verða latnar skrásetta eftir løgtingslógini, verða latnar á ein stuttorðaðan, gjøgnumskygdan, lætt skilligan og lætt atkomiligan hátt.</s>
                </p>
                <p>
                    <s>Dáturáðið staðfesti, at orðingin í § 21, stk. 1 skal tulkast soleiðis, at <hi rend="italic">“...gjøgnumskygdan, lætt skilligan og lætt atkomiligan hátt”</hi> merkir, at kunningin, sum meginregla skal vera á føroyskum.</s>
                </p>
                <p>
                    <s>Dátueftirlitið fer framyvir at átala kunning, ið ikki er á føroyskum, og geva kravboð um at broyta kunning á øðrum máli til føroyskt.</s>
                    <s>Dátueftirlitið kann í serstøkum førum loyva, at kunningin verður givin á øðrum máli enn føroyskum.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Óviðkomandi fingið atgongd til viðkvæmar upplýsingar</title>
            </titleStmt>
            <sourceDesc>
                <bibl>
                    <title level="a" type="main">Óviðkomandi fingið atgongd til viðkvæmar upplýsingar</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/ovidkomandi-fingid-atgongd-til-vidkvaemar-upplysingar</idno>
                    <ref type="source" target="https://www.dat.fo/avgerdir/ovidkomandi-fingid-atgongd-til-vidkvaemar-upplysingar">Original URL</ref>
                    <date type="accessed" when="2025-09-09" />
                    <date when="2022-11-04">04-11-2022</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Óviðkomandi fingið atgongd til viðkvæmar upplýsingar</head>
                <p>
                    <s>Dátueftirlitið hevur fingið fráboðan um trygdarbrot, í samband við innbrot á stovni, sum viðger nógvar viðkvæmar persónupplýsingar.</s>
                    <s>Viðkvæmar persónupplýsingar er ein bólkur av persónupplýsingum, sum er serliga væl vardur eftir lógini.</s>
                    <s>Lutfalsliga strangari trygdarfyriskipanir skulu forða fyri, at óviðkomandi fáa kunnleika til tær.</s>
                </p>
                <p>
                    <s>Stovnurin selur vørur, sum hava navnaseðil við viðkvæmum persónupplýsingum.</s>
                    <s>Í samband við innbrotið vórðu vørur við viðkvæmum upplýsingum tiknar. Talan var um vørur, ið vóru settar til síðis, tí tær skuldu burturbeinast.</s>
                    <s>Stovnurin hevði ikki yvirlit yvir vørurnar, ið skuldu burturbeinast, og visti tí ikki, hvat var tikið.</s>
                    <s>Tískil visti stovnurin heldur ikki, hvør átti stolnu persónupplýsingarnar og kundi ikki boða eigarunum frá um trygdarbrotið.</s>
                    <s>Í hesum førinum hevði tað stóran týdning at boða eigarunum frá, tí brotið kundi hava álvarsamar persónligar avleiðingar fyri tey, ið áttu upplýsingarnar.</s>
                </p>
                <p>
                    <s>Dátueftirlitið metir, at tað als er ikki nøktandi, at stovnurin ikki við vissu kundi siga, hvørjar vørur vóru stolnar, og tískil heldur ikki kundi seta seg í samband við tey, ið vóru rakt.</s>
                    <s>Dátueftirlitið hevur tískil givið stovninum eina álvarsliga átalu, og kravboð um seta í verk nøktandi mannagongdir fyri at tryggja, at slíkt trygdarbrot ikki kann koma fyri aftur.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Fyritøka meldað til løgregluna fyri brot á dátuverndarlógina</title>
            </titleStmt>
            <sourceDesc>
                <bibl>
                    <title level="a" type="main">Fyritøka meldað til løgregluna fyri brot á dátuverndarlógina</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/fyritoeka-meldad-til-loegregluna-fyri-brot-a-datuverndarlogina</idno>
                    <ref type="source" target="https://www.dat.fo/avgerdir/fyritoeka-meldad-til-loegregluna-fyri-brot-a-datuverndarlogina">Original URL</ref>
                    <date type="accessed" when="2025-09-09" />
                    <date when="2022-11-04">04-11-2022</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Fyritøka meldað til løgregluna fyri brot á dátuverndarlógina</head>
                <p>
                    <s>Dátueftirlitið hevur heitt á løgregluna um at skuldseta eina fyritøku fyri brot á dátuverndarlógina.</s>
                </p>
                <p>
                    <s>Í august í 2022 gjørdist Dátueftirlitið varugt við, at ein fyritøka savnaði og goymdi persónupplýsingar uttan neyðuga heimild og uttan at veita teimum skrásettu nøktandi kunning.</s>
                </p>
                <p>
                    <s>Fyritøkan bjóðaði veitarum at lýsa umvegis heimasíðuna hjá fyritøkuni.</s>
                    <s>Tey skrásettu kundu so seta seg í samband við hesar veitarar gjøgnum heimasíðuna hjá fyritøkuni.</s>
                    <s>Men tá hetta var gjørt var skipanin hjá fyritøkuni sett at savna inn og goyma upplýsingar um tey skrásettu.</s>
                    <s>Talan var um upplýsingar, ið annars bert vóru ætlaðar viðkomandi veitara.</s>
                    <s>Hetta varð gjørt, uttan at fyritøkan hevði fingið samtykki frá teimum skrásettu, og uttan at fyritøkan á nøktandi hátt kunnaði tey skrásettu um hvat fór fram.</s>
                </p>
                <p>
                    <s>Undir viðgerðini av málinum gjørdist greitt, at fyritøkan hevði tvær ymiskar skipanir til sama endamál, og at báðar skipanir vóru stillaðar at goyma persónupplýsingar, ið bert vóru ætlaðar til tann veitara, ið tann skrásetti setti seg í samband við.</s>
                    <s>Dátueftirlitið metti, at í einum tíðarskeiði á umleið hálvanannan mánað hevði onnur skipanin í 16 førum ólógliga savnað inn persónupplýsingar.</s>
                </p>
                <p>
                    <s>Fyritøkan sjálv metti seg hava fingið samtykki, tí at tey skrásettu sjálv høvdu tøppað upplýsingarnar inn í skipanina.</s>
                    <s>Fyritøkan metti seg eisini hava givið teimum skrásettu kunning, tí í skipanini stóð ein stuttur tekstur um, at eitt avrit av boðunum varð sent til fyritøkuna.</s>
                    <s>Men sambært dátuverndarlógini eru ávísar treytir til eitt samtykki og til kunningin til tann skrásetta. Í hvørgum av førunum livdi fyritøkan upp til treytirnar í løgtingslógini.</s>
                </p>
                <p>
                    <s>Fyritøkan hevði heldur ikki gjørt yvirlit yvir viðgerðir soleiðis sum álagt er í § 44, stk. 1.</s>
                </p>
                <p>
                    <s>Samanumtikið metti Dátueftirlitið, at fyritøkan hevði brotið § 7, stk. 1, § 8, stk. 1, §§ 21 og 23 og § 44 í dátuverndarlógini.</s>
                    <s>Dátueftirlitið hevur tí heitt á løgregluna um at skuldseta fyritøkuna fyri brot á hesar ásetingar, og mælt til, at málskravið verður ein sekt á 100.000 kr.</s>
                </p>
                <p>
                    <s>Støddin á sektini er ásett sbrt. vegleiðingini hjá danska Datatilsynet.</s>
                    <s>Vegleiðingin kann lesast her.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Fyritøka meldað til løgregluna fyri brot á dátuverndarlógina</title>
            </titleStmt>
            <sourceDesc>
                <bibl>
                    <title level="a" type="main">Fyritøka meldað til løgregluna fyri brot á dátuverndarlógina</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/datueftirlitid-hevur-givid-einum-almennum-stovni-eina-alvarsliga-atalu-fyri-vantandi-trygd</idno>
                    <ref type="source" target="https://www.dat.fo/avgerdir/datueftirlitid-hevur-givid-einum-almennum-stovni-eina-alvarsliga-atalu-fyri-vantandi-trygd">Original URL</ref>
                    <date type="accessed" when="2025-09-09" />
                    <date when="2023-02-03">03-02-2023</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Fyritøka meldað til løgregluna fyri brot á dátuverndarlógina</head>
                <p>
                    <s>Í september 2022 fekk Dátueftirlitið eina fráboðan um trygdarbrot hjá einum almennum stovni.</s>
                    <s>Í sambandi við dagføring av eini KT-skipan hjá stovninum var privata fyritøkan, ið stovnurin nýtti sum KT-veitara hjá stovninum vorðin varugu við, at feilur var í atgongdarstýringini í KT-skipanini.</s>
                    <s>Skipanin varð upprunaliga tikin í nýtslu í 2019. Í september í 2022 gjørdi KT-veitarin viðlíkahaldsuppgávur í KT-skipanini, og leggur tá til merkis, at atgongdarstýringin er skeivt stillað.</s>
                    <s>Skeiva stillingin hevði við sær, at allir brúkarar hjá tíggjutals øðrum almennum stovnum høvdu havt atgongd til upplýsingarnar í skipanini líka síðani 2019.</s>
                    <s>Sera nógv óviðkomandi høvdu tískil havt atgongd til skipanina í umleið trý ár.</s>
                </p>
                <p>
                    <s>Stovnurin greiddi tó frá, at so skjótt man varnaðist feilin varð skipanin tikin niður, og atgongdarstýringin rættað.</s>
                    <s>Ein gjøgnumgongd av loggunum í skipanini vísti, at hóast atgongd hevði verið til bæði vanligar og viðkvæmar persónupplýsingar, so hevði eingin óviðkomandi verið inni á skipanini.</s>
                </p>
                <p>
                    <s>Dátueftirlitið kom til ta niðurstøðu, at stovnurin hevði brotið § 7, stk. 1 nr. 6 í dátuverndarlógini tí stovnurin ikki hevði viðgjørt persónupplýsingarnar á ein hátt, sum tryggjar nøktandi trygd av persónupplýsingum, undir hesum vernd ímóti óheimilaðari ella ólógligari viðgerð.</s>
                    <s>Stovnurin hevði ikki hildið § 37, ið áleggur dátuábyrgdaranum at seta í verk hóskandi tøknilig og bygnaðarlig trygdartiltøk, og hevði heldur ikki hildið § 38, stk. 2 um standardinnstillingar, tí at atgongdarstýringin var ikki stillað rætt.</s>
                </p>
                <p>
                    <s>Av tí, at talan var um eina KT-skipan við persónupplýsingum um allar borgarar í Føroyum, harav ein partur er viðkvæmir upplýsingar, og tí at sera nógv óviðkomandi høvdu havt atgongd í eitt langt tíðarskeið, metti Dátueftirlitið at talan var um eitt sera álvarsligt trygdarbrot og gav tí stovninum eina álvarsliga átalu, og kravboð um at gjøgnumganga allar sínar KT-skipanir fyri at tryggja, at hesar vóru settar rætt upp hvat atgongdarstýring viðvíkur.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Samtykki og meginreglurnar í dátuverndarlógini</title>
            </titleStmt>
            <sourceDesc>
                <bibl>
                    <title level="a" type="main">Samtykki og meginreglurnar í dátuverndarlógini</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/samtykki-og-meginreglurnar-i-datuverndarlogini</idno>
                    <ref type="source" target="https://www.dat.fo/avgerdir/samtykki-og-meginreglurnar-i-datuverndarlogini">Original URL</ref>
                    <date type="accessed" when="2025-09-09" />
                    <date when="2023-05-04">04-05-2023</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Samtykki og meginreglurnar í dátuverndarlógini</head>
                <p>
                    <s>Á dáturáðsfundi tann 19. januar viðgjørdi Dáturáðið samspælið millum samtykki sbrt. § 8, stk. 1 nr. 1 og meginreglurnar í § 7 í dátuverndarlógini.</s>
                    <s>Orsøkin til, at málið varð tikið upp var, at í sínum eftirlitisvirksemi hevði Dátueftirlitið ofta møtt tí áskoðanini, at man kann viðgera tær upplýsingar man vil, bara man hevur biðið um samtykki fyrst.</s>
                    <s>Ítøkiliga høvið var ein dátuábyrgdari, ið viðgjørdi fleiri persónupplýsingar enn neyðugt var fyri at røkka einum ávísum endamálið.</s>
                    <s>Dátuábyrgdarin metti, at hetta var í lagi, tí at tann skrásetti hevði givið samtykki til viðgerðina.</s>
                    <s>Dáturáðið samtykti tí at staðfesta, at eitt samtykki, fyri at vera galdandi viðgerðarheimild, skal vera í trá við meginreglurnar í § 7.</s>
                    <s>Tað vil siga, at ein dátuábyrgdari kann ikki, hóast samtykki, eitt nú savna inn fleiri upplýsingar enn hann sakliga hevur tørv á.</s>
                </p>
                <p>
                    <s>Niðanfyri er ein stutt lýsing av nøkrum av meginreglunum í dátuverndarlógini, og hvat eitt samtykki er.</s>
                </p>
                <div>
                    <head rend="italic">Meginreglurnar</head>
                    <p>
                        <s>Tá persónupplýsingar verða viðgjørdar, skulu meginreglurnar í § 7 dátuverndarlógini haldast, og tær eru seks í tali:
                        <lb/>
                        1. Lógligheit, rímiligheit og gjøgnumskygni
                        <lb/>
                        2. Endamálsavmarking
                        <lb/>
                        3. Dátuminimering
                        <lb/>
                        4. Rættleiki
                        <lb/>
                        5. Goymsluavmarking
                        <lb/>
                        6. Integritetur og trúnaður</s>
                    </p>
                    <p>
                        <s>Meginreglurnar merkja m.a., at ein viðgerð skal verða lóglig.</s>
                        <s>Her vísur meginreglan m.a. til lógarheimildirnar fyri viðgerð í § 8, tá talan er um vanligar upplýsingar, og til lógarheimildirnar fyri viðgerð í § 12, tá talan er um viðkvæmar upplýsingar.</s>
                    </p>
                    <p>
                        <s>Ein viðgerð skal vera rímilig.</s>
                        <s>Viðgerðin skal halda lutfalsmeginregluna (proportional) sum merkir, at mátin ella amboðið skal standa í lutfalli við endamálið, uttan at gera seg óneyðugt inn á tann skrásetta.</s>
                        <s>Yvirskipað kann sigast, at viðgerðin skal verða neyðug og samsvara við áhugamálini hjá skrásetta.</s>
                        <s>Her er talan um eitt rættarligt prinsipp, ið krevur eina neyva meting.</s>
                    </p>
                    <p>
                        <s>Viðgerðin skal verða gjøgnumskygd fyri tann skrásetta, so skrásetti kann hava ræðið á egnum upplýsingum og vita, hvat tær verða brúktar til.</s>
                        <s>Við hesi áseting kunnu knýtast ein røð av ásetingum í lógini um kunning t.d. § 6, stk. 1, nr. 10, § 8, stk. 1, § 12 stk. 1, nr. 1, § 9, § 23 og § 24.</s>
                    </p>
                    <p>
                        <s>Meginreglurnar hava eisini við sær, at tá ein dátuábyrgdari savnar persónupplýsingar, so skal hann gera sær greitt, hvat endamálið er við viðgerðini. Hetta merkir, at upplýsingar skulu savnast til eitt nágreiniliga tilskilað og heimilað endamál.</s>
                        <s>Viðgerðin eisini skal avmarkast til tað, sum er neyðugt fyri at røkka endamálinum við viðgerðini.</s>
                    </p>
                    <p>
                        <s>Dátuábyrgdarin kann ikki savna upplýsingar, ið hann ikki hevur brúk fyri, men sum hann møguliga seinni kann fáa brúk fyri.</s>
                        <s>Ein partur av endamálsavmarkingini er avmarking mótvegis seinni viðgerð.</s>
                        <s>Í kravinum um yvirlit yvir viðgerðir sbrt. 44, stk. 1, nr. 2 skal endamálið við viðgerðini skrásetast.</s>
                    </p>
                </div>
                <div>
                    <head rend="italic">Meginreglurnar</head>
                    <p>
                        <s>Viðgerð av persónupplýsingum skal hava eina heimild, vanliga annaðhvørt í § 8 ella í § 12 fyri at verða lóglig. Ein av hesum heimildunum er samtykki.</s>
                        <s>Tann skrásetti kann geva sítt samtykki til viðgerð til eitt ella fleiri nágreinað endamál.</s>
                    </p>
                    <p>
                        <s>Hugtakið er allýst í § 6, nr. 10. Ásett er, at samtykkið skal vera <hi rend="italic">“sjálvboðið, nágreiniligt, kunnað og greitt viljaboð frá skrásetta, har skrásetti við fráboðan ella greiðari váttan játtar, at persónupplýsingar, um viðkomandi kunnu viðgerast.”</hi></s>
                    </p>
                    <p>
                        <s>Hendan allýsingin ásetir ymiskar treytir. Samtykkið skal vera nágreiniligt og greitt, og tað merkir, at eingin ivi skal vera um; at samtykkið er givið, hvørjum tað er givið og hvørja viðgerðir samtykki er givið til.</s>
                        <s>Samtykkið skal vera kunnað, og tað merkir, at tann skrásetti skal vera upplýstur, og fullgreitt vita, hvat samtykkið fevnir um.</s>
                    </p>
                </div>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Viðkvæmar persónupplýsingar lagdar út á Facebook</title>
            </titleStmt>
            <sourceDesc>
                <bibl>
                    <title level="a" type="main">Viðkvæmar persónupplýsingar lagdar út á Facebook</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/vidkvaemar-personupplysingar-lagdar-ut-a-facebook</idno>
                    <ref type="source" target="https://www.dat.fo/avgerdir/vidkvaemar-personupplysingar-lagdar-ut-a-facebook">Original URL</ref>
                    <date type="accessed" when="2025-09-09" />
                    <date when="2023-05-04">04-05-2023</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Viðkvæmar persónupplýsingar lagdar út á Facebook</head>
                <p>
                    <s>Í november 2022 fekk Dátueftirlitið eina fráboðan um eitt trygdarbrot hjá einum almennum stovni.</s>
                    <s>Stovnurin greiddi frá, at eitt starvsfólk hjá stovninum av misgáum hevði lagt upplýsingar um ein borgara út á sín privata Facebook vanga.</s>
                    <s>Talan var um eina fundarfrásøgn frá einum fundi við viðkomandi borgara. Fundarfrásøgnin hevði ymsar viðkvæmar upplýsingar um borgaran.</s>
                </p>
                <p>
                    <s>Greitt var frá, at viðkomandi starvsfólk hevði ætlað at senda sær sjálvum skjalið umvegis Facebook Messenger, men hevði av óvart lagt skjalið út á vangan í staðin.</s>
                </p>
                <p>
                    <s>Stovnurin greiddi Dátueftirlitinum frá, at hóast starvsfólk kunnu brúka sosialar miðlar í sínum arbeiði, so skulu tey ikki brúka sosialar miðlar, tá persónupplýsingar verða viðgjørdar.</s>
                    <s>Undir viðgerðini av málinum bað Dátueftirlitið um at fáa avrit av mannagongdunum, ið stovnurin hevði viðvíkjandi viðgerð av persónupplýsingum.</s>
                    <s>Stovnurin hevði gjørt sær slíkar mannagongdir, men tær umfataðu ikki sosialar miðlar, og í hvønn mun sosialir miðlar kunnu brúkast í arbeiðinum.</s>
                </p>
                <p>
                    <s>Um stovnurin velur at brúka sosialar miðlar í sínum virksemi, so eigur stovnurin sum dátuábyrgdari at taka serlig atlit at tryggja bygnaðarlig tiltøk og taka brúk av sosialum miðlum við í sínum vegleiðingum.</s>
                    <s>Hetta hevði stovnurin ikki gjørt.</s>
                </p>
                <p>
                    <s>Dátueftirlitið legði dent á, at meginreglurnar sbrt. § 7, stk. 1, nr. 6 í dátuverndarlógini, ið áleggja stovninum at tryggja persónupplýsingar ímóti óheimilari atgongd, ikki eru hildnar.</s>
                    <s>Stovnurin hevur ikki hildið ásetingarnar í § 37 um nøktandi trygdartiltøk, ið tryggja, at lógin er hildin.</s>
                </p>
                <p>
                    <s>Dátueftirlitið kom til tað niðurstøðu, at trygdarbrotið er sera álvarsamt og átaluvert.</s>
                    <s>Dátueftirlitið gav stovninum kravboð um at tryggja, at trygdartiltøkini eisini umfata nýtslu av sosialum miðlum.</s>
                    <s>Stovnurin skal orða sínar vegleiðingarnar soleiðis, at starvsfólk greitt vita, hvussu tey skulu fara fram, tá tey í sínum arbeiði virka á sosialum miðlum.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Almennur myndugleiki fingið álvarsliga átalu frá Dátueftirlitinum</title>
            </titleStmt>
            <sourceDesc>
                <bibl>
                    <title level="a" type="main">Almennur myndugleiki fingið álvarsliga átalu frá Dátueftirlitinum</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/almennur-myndugleiki-fingid-alvarsliga-atalu-fra-datueftirlitinum</idno>
                    <ref type="source" target="https://www.dat.fo/avgerdir/almennur-myndugleiki-fingid-alvarsliga-atalu-fra-datueftirlitinum">Original URL</ref>
                    <date type="accessed" when="2025-09-09" />
                    <date when="2024-01-16">16-01-2024</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Almennur myndugleiki fingið álvarsliga átalu frá Dátueftirlitinum</head>
                <p>
                    <s>Tann 22. november sendi myndugleikin Dátueftirlitinum eina fráboðan um trygdarbrot.</s>
                    <s>Av misgáðum hevði myndugleikin latið persónupplýsingar hjá einum stórum tali av skrásettum til ein óviðkomandi triðjapart.</s>
                    <s>Talan var um nøvn og føðingardagar.</s>
                </p>
                <p>
                   <s>Sum liður í viðgerðini av málinum bað Dátueftirlitið myndugleikan um ymsar mannagongdir, millum annað mannagongd fyri handfaring av trygdarbrotum.</s>
                   <s>Myndugleikin svaraði eftirlitinum, at man hevði onga niðurskrivaða mannagongd fyri handfaring av trygdarbrotum.</s>
                </p>
                <p>
                    <s>Dátueftirlitið metti, at tað var ikki nøktandi, at myndugleikin hevði latið persónupplýsingarnar til triðjamann uttan fyrst at tryggja sær, at móttakarin hevði heimild at taka ímóti upplýsingunum.</s>
                    <s>Harumframt metti Dátueftirlitið, at tað var ikki nøktandi, at myndugleikin onga mannagongd hevði fyri handfaring av trygdarbrotum.</s>
                </p>
                <p>
                    <s>Dátueftirlitið gav tí stovninum eina álvarsliga átalu, og kravboð um at gera eina skrivliga mannagongd fyri handfaring av trygdarbrotum.</s>
                </p>
                <p>
                    <s>Ein mannagongd fyri handfaring av trygdarbrotum skal tryggja, at starvsfólkini hjá dátuábyrgdaranum/dátuviðgerðanum eru før fyri at vita nær talan sannlíkt er um eitt trygdarbrot, og hvussu tey skulu handfara eina slíka støðu.</s>
                    <s>At hava eina slíka mannagongd er eitt krav, ið Dátueftirlitið setur øllum dátuábyrgdarum og dátuviðgerðum.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Dátueftirlitið givið almennum myndugleika boð um at velja annað dátuverndarfólk</title>
            </titleStmt>
            <sourceDesc>
                <bibl>
                    <title level="a" type="main">Dátueftirlitið givið almennum myndugleika boð um at velja annað dátuverndarfólk</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/datueftirlitid-givid-almennum-myndugleika-bod-um-at-velja-annad-datuverndarfolk</idno>
                    <ref type="source" target="https://www.dat.fo/avgerdir/datueftirlitid-givid-almennum-myndugleika-bod-um-at-velja-annad-datuverndarfolk">Original URL</ref>
                    <date type="accessed" when="2025-09-09" />
                    <date when="2024-04-05">05-04-2024</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Dátueftirlitið givið almennum myndugleika boð um at velja annað dátuverndarfólk</head>
                <p>
                    <s>Sambært § 53, stk. 1, nr. 1 í dátuverndarlógini skulu allir almennir stovnar tilnevna eitt dátuverndarfólk. Hugtakið “almennur myndugleiki” skal í hesum høpi skiljast sum allir stovnar, ið eru umfataðir av § 1 í løgtingslóg nr. 132 frá 10. juni 1993 um fyrisitingarlóg.</s>
                </p>
                <p>
                    <s>Uppgávur, rættindi o.a. hjá dátuverndarfólkinum eru ásett í §§ 53-58 í dátuverndarlógini. Í § 55, stk. 4 verður ásett, at dátuverndarfólkið kann hava aðrar uppgávur og skyldur.</s>
                    <s>Dátuábyrgdarin ella dátuviðgerin tryggja, at slíkar uppgávur og skyldur ikki hava við sær áhugamálsstríð.</s>
                </p>
                <p>
                    <s>Seinna hálvar í 2022 hevði Dátueftirlitið eftirlit við dátuverndarfólkunum hjá eini røð av almennum stovnum.</s>
                    <s>Ein av almennu stovnunum, ið vórðu tiknir út til eftirlit, hevði tilnevnt KT-trygdarleiðaran á stovninum til dátuverndarfólk.</s>
                </p>
                <p>
                    <s>Eftir at hava viðgjørt málið tók Dáturáðið í mai 2023 avgerð um, at geva stovninum boð um at velja eitt annað dátuverndarfólk við tí grundgeving, at man metti at tað var í stríð við § 55, stk. 4, at sami persónur bæði røkti starvið sum KT-leiðari og sum dátuverndarfólk.</s>
                    <s>Dátueftirlitið metti, at ein KT-trygdarleiðari m.a. hevur til uppgávu, eitt dátuverndarfólk hevur ein ráðgevandi og eftiransandi leiklut á stovninum.</s>
                    <s>Ein KT-trygdarleiðari hevur hinvegin ein útinnandi leiklut.</s>
                    <s>Í stuttum so merkir tað, at ein KT-trygdarleiðari vanliga hevur uppgávur s.s at velja skipanir, skriva mannagongdir, áseta trygdarfyriskipanir o.s.fr.</s>
                    <s>Dátuverndarfólkið hevur m.a. hevur eftirlit við, at skipanir, viðgerðir, mannagongdir o.a. lúka krøvini í dátuverndarlógini.</s>
                    <s>Dátuverndarfólkið hevur hinvegin ikki til uppgávu at velja skipanir, áseta viðgerðir, skriva mannagongdir og fyriskipanir, áseta trygdarfyriskipanir o.s.fr.</s>
                    <s>Ein hugsa støða kann vera, at dátuverndarfólki metir, at ein mannagongd sum KT-trygdarleiðarin hevur skrivað og sett í verk er í stríð við dátuverndarlógina.</s>
                    <s>Um sami viðkomandi skal røkja bæði størvini, so verður tað í veruleikanum talan um, at man hevur eftirlit við sær sjálvum.</s>
                </p>
                <p>
                    <s>Stovnurin sendi Dátueftirlitinum viðmerkingar til avgerðina, og bað um, at Dátueftirlitið endurskoðaði avgerðina.</s>
                    <s>Í januar í 2024 boðaði Dátueftirlitið stovninum frá, at viðmerkingarnar hjá stovinum høvdu ikki broytt støðuna hjá Dátueftirlitinum, og at man helt fast við upprunaligu avgerðina.</s>
                    <s>Stovnurin fekk freist til 1. apríl 2024 at velja nýtt dátuverndarfólk.</s>
                </p>
                <p>
                    <s>Samsvarandi avgerðini hjá Dáturáðnum í mai 2023, so verður meginreglan framyvir at ein persónur ið settur sum KT-trygdarleiðari (ella røkir tær uppgávur, ið vanliga hoyra til starvið) kann ikki samstundis vera dátuverndarfólk hjá sama dátuábyrgdara/dátuviðgera.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">P/F Visit Faroe Islands og Sp/f Vita Software fingið álvarsliga átalu frá Dátueftirlitinum</title>
            </titleStmt>
            <sourceDesc>
                <bibl>
                    <title level="a" type="main">P/F Visit Faroe Islands og Sp/f Vita Software fingið álvarsliga átalu frá Dátueftirlitinum</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/pf-visit-faroe-islands-og-spf-vita-software-fingid-alvarsliga-atalu-fra-datueftirlitinum</idno>
                    <ref type="source" target="https://www.dat.fo/avgerdir/pf-visit-faroe-islands-og-spf-vita-software-fingid-alvarsliga-atalu-fra-datueftirlitinum">Original URL</ref>
                    <date type="accessed" when="2025-09-09" />
                    <date when="2025-07-04">04-07-2025</date>
                </bibl>
            </sourceDesc>
        </fileDesc>
        <text>
            <div>
                <head rend="bold">P/F Visit Faroe Islands og Sp/f Vita Software fingið álvarsliga átalu frá Dátueftirlitinum</head>
                <p>
                    <s>Tann 6. mars 2023 sendi Visit Faroe Islands (VFI) eina fráboðan um trygdarbrot til Dátueftirlitið.</s>
                    <s>Í fráboðanin var greitt frá, at teldusníkar høvdu fingið atgongd til skipanina hjá Vita Software, sum er veitari hjá VFI.</s>
                    <s>Talan var um umleið 4.000 skrásett, har upplýsingarnar fevndu í flestu førum um teldupost og loyniorð hjá brúkarum av skipanini hjá VFI og kunningarstovum, men fyri persónar, sum sluppu við til Closed for Maintenence var talan um heilsuupplýsingar eisini.</s>
                </p>
                <p>
                    <s>Tá slík trygdarbrot verða fráboðað, kannar Dátueftirlitið, um dátuábyrgdarin/dátuviðgerin hevur sett hóskandi tøknilig og bygnaðarlig trygdartiltøk í verk.</s>
                    <s>Í § 46 í dátuverndarlógini er ásett, at dátuábyrgdarar skulu seta í verk hóskandi tøknilig og bygnaðarlig tiltøk, sum tryggja eitt trygdarstøði ið hóskar til váðarnar, sum standast av viðgerðini.</s>
                </p>
                <p>
                    <s>Eftir at hava sent VFI og Vita Software nakrar spurningar kundi Dátueftirlitið staðfesta, at fyritøkurnar onga dátuviðgerðaravtalu høvdu gjørt áðrenn trygdarbrotið fór fram.</s>
                    <s>Ein dátuviðgerðaravtala er lógarkrav sambært § 41, stk. 2 í dátuverndarlógini.</s>
                    <s>Tað er umráðandi fyri at tryggja m.a., at persónupplýsingar verða viðgjørdir lógliga, áleggur hvat dátuviðgerin kann gera við persónupplýsingarnar og hvørji trygdartiltøk skulu vera.</s>
                    <s>Harumframt kundi Dátueftirlitið staðfesta, at VFI ikki hevði gjørt nakra váðameting, og uttan eina váðameting ber ikki til hjá dátuábyrgdaranum at staðfesta váðan, sum stendst av viðgerðini av persónupplýsingum.</s>
                </p>
                <p>
                    <s>Uttan dátuviðgerðaravtalu og váðameting metir Dátueftirlitið, at trygdin ikki er nøktandi, og tí hevur Dátueftirlitið givið Visit Faroe Islands og Vita Software álvarsliga átalu.</s>
                    <s>Bæði dátuviðgerðaravtala og váðameting er umráðandi liður í at hava nøktandi trygd.</s>
                </p>
            </div>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Barnaverndartænastan í Norðoyggjum fingið álvarsliga átalu frá Dátueftirlitinum</title>
            </titleStmt>
            <sourceDesc>
                <bibl>
                    <title level="a" type="main">Barnaverndartænastan í Norðoyggjum fingið álvarsliga átalu frá Dátueftirlitinum</title>
                    <author>Dátueftirlitið</author>
                    <publisher>Dátueftirlitið</publisher>
                    <idno type="url">https://www.dat.fo/avgerdir/barnaverndartaenastan-i-nordoyggjum-fingid-alvarsliga-atalu-fra-datueftirlitinum</idno>
                    <ref type="source" target="https://www.dat.fo/avgerdir/barnaverndartaenastan-i-nordoyggjum-fingid-alvarsliga-atalu-fra-datueftirlitinum">Original URL</ref>
                    <date type="accessed" when="2025-09-09" />
                    <date when="2025-07-04">04-07-2025</date>
                </bibl>
            </sourceDesc>
        </fileDesc>
        <text>
            <div>
                <head rend="bold">Barnaverndartænastan í Norðoyggjum fingið álvarsliga átalu frá Dátueftirlitinum</head>
                <p>
                    <s>Tann 3. juni 2025 sendi Barnaverndartænastan í Norðoyggjum eina fyribils fráboðan um eitt trygdarbrot, sum var hent í sambandi við eina umbøn um innlit. </s>
                </p>
                <p>
                    <s>Vikuna eftir greiddi Barnaverndartænastan í Norðoyggjum frá, at tvey starvsfólk høvdu prentað skjøl samstundis, har annað starvsfólki prentaði eitt innlit til ein borgara og hitt starvsfólkið prentaði tvær ætlanir viðvíkjandi tveimum børnum.</s>
                    <s>Starvsfólkið ið hevði prentað innlitið hevði ikki varnast, at óviðkomandi skjøl vóru komin inn í millum skjølini til innlitið, áðrenn innlitið var latið til borgaran.</s>
                    <s>Borgarin boðar skrivliga frá trygdarbrotinum við telduposti og kom á deildina við skjølunum, og hóast fleiri starvsfólk lesa teldupostin og móttaka skjølini, varnast tey ikki álvarsemi í trygdarbrotinum og fráboðað trygdarbrotið ov seint til Dátueftirlitið uttan góða grundgeving.</s>
                </p>
                <p>
                    <s>Barnaverndartænastan í Norðoyggjum kundi vísa á, at tey høvdu góðar greiðar skjalfestar mannagongdir, men í hesum førinum hevði barnaverndartænastan ikki fylgt mannagongdunum.</s>
                </p>
                <p>
                    <s>Eftir at hava viðgjørt málið, tók Dátueftirlitið avgerð um at geva Barnaverndartænastuni í Norðoyggjum eina álvarsliga átala og kravboð um at hava eitt tiltak fyri starvsfólkunum í galdandi mannagongdum.</s>
                </p>
                <p>
                    <s>Dátueftirlitið hevur í metingini lagt dent á, at handfaringin av trygdarbrotinum sum heild ikki hevur verið nøktandi.</s>
                    <s>Hóast barnaverndartænastan hevði mannagongd við at gjøgnumganga eitt innlit, áðrenn tað verður latið borgaranum og mannagongd um fráboðan av trygdarbrotum, so hevur barnaverndartænastan ikki fylgt egnum mannagongdum. </s>
                </p>
                <p>
                    <s>At hava greiðar mannagongdir er ikki nokk – man skal fylgja teimum.</s>
                    <s>At fylgja mannagongdunum er avgerandi fyri at tryggja, at ein myndugleiki lýkur krøvini í dátuverndarlógini.</s>
                </p>
            </div>
        </text>
    </TEI>
</teiCorpus>