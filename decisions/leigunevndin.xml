<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title type="main">Avgerðir frá Leigunevndini</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
        </fileDesc>
    </teiHeader>
    <group>
        <text>
            <div>
                <head rend="bold">Dømi um niðurstøður í 2012</head>
                <!-- from: https://landsstyri.cdn.fo/savn/12690/%C3%A1rsfr%C3%A1grei%C3%B0ing-2012-leigunevndin.pdf?s=v0KSzq_wso-gG4NvaiSsjKK5mWo -->
                <div>
                    <head rend="bold">Vantandi depositum</head>
                    <p>
                        <s>Leigarin klagaði um, at ov lítið depositum varð afturgoldið frá útleigara.</s>
                        <s>Smbrt. upplýsingunum í málinum var leigumálið byrjað í 2008.</s>
                        <s>Leigunevndin afturvísti málið, tá galdandi leigulóg varð sett í gildi 1. september 2010 og fevnir um leigumál, ið eru avtalað eftir hetta.</s>
                        <s>Heimild var tí ikki at viðgera málið.</s>
                    </p>
                </div>
                <div>
                    <head rend="bold">Vantandi depositum – heimild at áleggja dagbøtur</head>
                    <p>
                        <s>Leigarar klagaðu um vantandi afturgjald av depositum.</s>
                        <s>Leigunevndin fekk í fyrsta umfari ongar grundgevingar frá útleigara um, hví depositum ikki var afturgoldið.</s>
                    </p>
                    <p>
                        <s>Leigunevndin avgjørdi tí í fyrsta umfari, at útleigari ikki kundi halda depositum aftur.</s>
                        <s>Útleigari endurrindaði framvegis ikki depositum og Leigunevndin umhugsaði tí at áleggja dagbøtur.</s>
                        <s>Ivamál var tó um heimildina til hetta, tá talan var um depositum og varð hesum spurningur viðgjørdur av Leigunevndini.</s>
                        <s>Orsøkin til, at talan var um ivamál, er, at heimildin til at áleggja dagbøtur er smbrt. § 30, stk. 1 í leigulógini.</s>
                        <s>Henda vísir ikki til regluna um depositum.</s>
                        <s>Leigunevndin metti tí ikki heimildina vera nóg greiða og gjørdi Almannamálaráðið vart við vantandi heimildina.</s>
                    </p>
                    <p>
                        <s>Í ítøkiliga málinum grundgav útleigari fyri afturhald av depositum.</s>
                        <s>Leigunevndin kom til ta niðurstøðu, at depositum kundi lutvíst afturhaldast og skuldi lutvíst afturgjaldast leigara.</s>
                    </p>
                </div>
                <div>
                    <head rend="bold">Vantandi afturgjald av depositum</head>
                    <p>
                        <s>Leigari klagaði um vantandi afturgjald av depositum.</s>
                        <s>Útleigari grundgav, at depositum varð afturhildið orsakað manglandi leigugjaldi.</s>
                        <s>Leigari hevði uppsagt leigumálið um miðjan apríl.</s>
                        <s>Leiga var goldin fyri apríl, men ikki fyri mai.</s>
                        <s>Leigunevndin tók avgerð um, at útleigari hevði rætt at afturhalda depositum fyri manglandi leigugjald.</s>
                    </p>
                </div>
                <div>
                    <head rend="bold">Uppsøgn til góðkenningar</head>
                    <p>
                        <s>Útleigari heitti á leigunevndina um at góðkenna uppsøgn smbrt. § 24, stk. 4 í leigulógini.</s>
                        <s>§ 24 í leigulógini er um leigarans mishald.</s>
                        <s>Tá kann útleigari geva ávaring til leigara við freist á 8 dagar at steðga mishaldinum.</s>
                        <s>Um mishaldið ikki verður steðgað, kann útleigari uppsiga leigara.</s>
                        <s>Uppsøgnin skal góðkennast av Leigunevndini.</s>
                        <s>Bæði ávaring og uppsøgn skulu vera skrivligar.</s>
                    </p>
                    <p>
                        <s>Mishaldið í hesum føri var vantandi leigugjald.</s>
                        <s>Leigarin sýtti fyri at hava móttikið ávaringina.</s>
                        <s>Leigarin rindaði tó leiguna eftir 8 daga freistina og útleigari tók málið aftur.</s>
                    </p>
                </div>

                <div>
                    <head rend="bold">Uppsøgn til góðkenningar</head>
                    <p>
                        <s>Útleigari heitti á leigunevndina um at góðkenna uppsøgn smbrt. § 24, stk. 4 í leigulógini.</s>
                        <s>§ 24 í leigulógini er um leigarans mishald.</s>
                        <s>Tá kann útleigari geva ávaring til leigara við freist á 8 dagar at steðga mishaldinum.</s>
                        <s>Um mishaldið ikki verður steðgað, kann útleigari uppsiga leigara.</s>
                        <s>Uppsøgnin skal góðkennast av Leigunevndini.</s>
                        <s>Bæði ávaring og uppsøgn skulu vera skrivligar.</s>
                    </p>
                    <p>
                        <s>Mishaldið í hesum føri var vantandi leigugjald.</s>
                        <s>Uppsøgnin varð ikki góðkend av Leigunevndini, tí mannagongdin í § 24 í leigulógini ikki var fylgd.</s>
                        <s>Freistin á 8 dagar var ikki hildin og útleigari hevði ikki fylgt málinum upp.</s>
                    </p>
                </div>
            </div>
        </text>
        <text> <!-- https://landsstyri.cdn.fo/savn/12697/%C3%A1rsfr%C3%A1grei%C3%B0ing-2013-leigunevndin.pdf?s=YwmsCbA8gKv26QdaqOD8Xu_8eOI -->
            <!-- 2013 -->
            <div>
                <head rend="bold">Dømi um niðurstøður í 2013</head>
                <div>
                    <head rend="bold">Uppsøgn til uppathald beinanvegin orsakað av mishaldi</head>
                    <p>
                        <s>Útleigari ynskti at uppsiga leigumálið til uppathald beinanvegin orsakað av ampa av gangi.</s>
                    </p>
                    <p>
                        <s>Vanliga uppsagnarfreistin, tá sum í hesum føri talan var um vinnuligan útleigara, er fimm mánaðir.</s>
                    </p>
                    <p>
                        <s>Leigunevndin metti ikki, at grundarlag var fyri uppsøgn til uppathald beinanvegin, men metti hinvegin, at treytirnar fyri vanligari uppsøgn vóru til staðar.</s>
                    </p>
                    <p>
                        <s>Orsøkin til, at leigunevndin ikki vildi góðkenna uppsøgnina til uppathald beinanvegin, var, at nevndin ikki metti, at tað varð nóg væl skjalprógva, at leigarin helt nógvan gang.</s>
                    </p>
                </div>
                <div>
                    <head rend="bold">Vantandi afturgjald av depositum</head>
                    <p>
                        <s>Leigarar klagaðu um vantandi afturgjald av depositum.</s>
                        <s>Útleigari afturhelt depositum m.a. fyri arbeiðsløn til máling, eykarokning fyri streym o.a.</s>
                    </p>
                    <p>
                        <s>Útleigari hevði ikki brúkt kunngjørdan og kravdan sáttmála, ongin innflytingarfrágreiðing var gjørd, so til bar ikki at siga nakað um standin á íbúðini, tá leigari flutti inn.</s>
                    </p>
                    <p>
                        <s>Út frá hesum metti leigunevndin ikki, at grundarlag var fyri at halda aftur depositum.</s>
                    </p>
                </div>
                <div>
                    <head rend="bold">Vantandi afturgjald av depositum</head>
                    <p>
                        <s>Leigari klagaði um vantandi afturgjald av depositum.</s>
                        <s>Bæði útleigari og leigari vóru samd um, hvørji tveir skaðar vóru, men ósamd um kostnaðin av umvæling øðrum skaðanum og um leigari hevði ábyrgdina av hinum skaðanum.</s>
                    </p>
                    <p>
                        <s>Leigunevndin metti, at útleigari hevði skjalprógva umvælingarkostnað á øðrum skaðanum.</s>
                        <s>Leigarin var samdur í at hava ábyrgd av sjálvum skaðanum.</s>
                        <s>Leigunevndin góðtók afturhald fyri henda partin.</s>
                    </p>
                    <p>
                        <s>Í hinum førinum metti leigunevndin, at ivi var um talan var um skaða ella talan var um vanligt slit og brúk.</s>
                        <s>Leigunevndin metti ikki, at skjalprógv var fyri, at leigari hevði elvt til skaðan, orsakað av viðmerkingum á innflytingarfrágreiðing.</s>
                        <s>Leigunevndin góðtók ikki afturhald fyri henda partin av málinum.</s>
                    </p>
                </div>
                <div>
                    <head rend="bold">Klaga um uppsøgn</head>
                    <p>
                        <s>Leigari klagaði um uppsøgn hann hevði fingið frá útleigara og um manglandi endurrindan av depositum.</s>
                        <s>Útleigari greiddi ikki leigunevndini frá uppsøgnini.</s>
                    </p>
                    <p>
                        <s>Leigunevndin ógildaði uppsøgnina, tí mannagongdin í leigulógini um uppsøgn ikki varð hildin m.a. varð ikki givin røtt uppsagnarfreisti á fimm mánaðir.</s>
                    </p>
                    <p>
                        <s>Sum málið var lýst var leigarin framvegis í tí leigaða og grundarlag var tí ikki fyri at taka støðu til, um útleigari kundi afturhalda depositum.</s>
                    </p>
                </div>
                <div>
                    <head rend="bold">Uppsøgn til góðkenningar</head>
                    <p>
                        <s>Útleigari heitti á leigunevndina um at góðkenna uppsøgn smbrt. § 24, stk. 4 leigulógini.</s>
                        <s>§ 24 í leigulógini er um útleigaran møguleika til uppsøgn til uppathald beinanvegin orsakað leigarans mishald.</s>
                    </p>
                    <p>
                        <s>Tá kann útleigari geva ávaring til leigara við freist á 8 dagar at steðga mishaldinum.</s>
                        <s>Um mishaldið ikki verður steðgað, kann útleigari uppsiga leigara.</s>
                        <s>Uppsøgnin skal góðkennast av leigunevndini.</s>
                        <s>Bæði ávaring og uppsøgn skulu vera skrivligar.</s>
                    </p>
                    <p>
                        <s>Mishaldið í hesum føri var vantandi leigugjald.</s>
                        <s>Uppsøgnin varð ikki góðkend av leigunevndini, tí mannagongdin í § 24 í leigulógini ikki var fylgd. Freistin á 8 dagar var ikki hildin.</s>
                    </p>
                </div>
                <div>
                    <head rend="bold">Uppsøgn til góðkenningar</head>
                    <p>
                        <s>Útleigari sendi leigunevndini uppsøgn til góðkenningar.</s>
                        <s>Uppsøgnin varð grundað á, at leigari var í eftirstøðu við leigugjaldinum.</s>
                    </p>
                    <p>
                        <s>Mett var, at treytirnar fyri uppsøgn til uppathald beinanvegin sambært § 24 lógini vóru uppfyltar og góðkendi uppsøgnina.</s>
                    </p>
                </div>
                <!-- TODO: should I add the "Broyting í leigulógini:" section? -->
            </div>
        </text>

        <text>
            <!-- frá https://landsstyri.cdn.fo/savn/12698/%C3%A1rsfr%C3%A1grei%C3%B0ing-2014-leigunevndin.pdf?s=wr7AXP5b4cUQUurTeomQlKcTQP4 -->
            <div>
                <head rend="bold">Dømi um niðurstøður í 2014</head>
                <div>
                    <head rend="bold">Vantandi afturgjald av depositum (14/00311)</head>
                    <p>
                        <s>Leigarar klagaðu um vantandi afturgjald av depositum.</s>
                        <s>Útleigari afturhelt depositum m.a. fyri arbeiðsløn og tilfar til máling, eykarokning fyri streym o.a.</s>
                    </p>
                    <p>
                        <s>Útleigari hevði ikki brúkt kunngjørdan og kravdan sáttmála, ongin innflytingarfrágreiðing var gjørd, so til bar ikki at siga nakað um standin á íbúðini, tá leigari flutti inn.</s>
                    </p>
                    <p>
                        <s>Leigari var samdur í at rinda fyri máling og vaskiarbeiði, umframt aðrar útreiðslur.</s>
                    </p>
                    <p>
                        <s>Út frá hesum metti leigunevndin ikki, at grundarlag var fyri at halda aftur depositum út yvir, hvat leigarin var samdur í.</s>
                    </p>
                </div>
                <div>
                    <head rend="bold">Vantandi afturgjald av depositum (14/00212)</head>
                    <p>
                        <s>Leigari klagaði um vantandi afturgjald av depositum.</s>
                        <s>Útleigari afturhelt depositum fyru eykagjald til olju og SEV, umframt umvæling av veggum spartling og máling.</s>
                    </p>
                    <p>
                        <s>Leigarin var ósamdur í at rinda eykarokning fyri streym og olju og kostnaðin av umvælingini.</s>
                    </p>
                    <p>
                        <s>Leigunevndin metti, at tá útleigari hevði lagt fram skjøl um gjald til olju og SEV samanhildið við avtaluna um, at leigari rindar 33 % av samlaða olju- og elgjaldinum, hevur útleigari rætt til at halda pening aftur fyri henda partin.</s>
                    </p>
                    <p>
                        <s>Útleigari hevur lagt fram tilboð um umvæling av veggum.</s>
                        <s>Tá ongin skrivlig innflytingarfrágreiðing ella skrivligt sýn við frá fráflytan fyriliggur, metti leigunevndin ikki, at útleigari kundi prógva, hvør standurin á leigumálinum var við innflytan í mun til útflytan og kann tí ikki afturhalda depositum fyri umvæling av veggum, spartling og máling.</s>
                    </p>
                </div>
                <div>
                    <head rend="bold">Klaga um vantandi ábøtur (14/00251)</head>
                    <p>
                        <s>Leigari klagaði um manglandi ábøtur á leigumálinum.</s>
                        <s>Klagað varð um fukt í veggi, allarhelst frá leka í oljufýr og mest sannlíkt var soppur í leigumálinum.</s>
                        <s>Leigarin hevði lagt við myndir av klaguni.</s>
                    </p>
                    <p>
                        <s>Sambært § 10 hevur útleigari skyldu til at halda viðlíka alt sum stendst av vanligum sliti og elli.</s>
                    </p>
                    <p>
                        <s>Leigunevndin var av tí fatan vísandi til tær myndir, ið leigarin hevur lagt fram, at talan var um slíkan soppavøkstur, ið útleigari hevði skyldu til at fáa burtur og fáa leigumálið í slíkan stand, at soppavøksturin ikki kemur aftur.</s>
                    </p>
                </div>
                <div>
                    <head rend="bold">Uppsøgn til góðkenningar (14/00259)</head>
                    <p>
                        <s>Útleigari sendi leigunevndini uppsøgn til góðkenningar.</s>
                        <s>Uppsøgnin varð grundað á mishald.</s>
                        <s>Mishaldið var áhaldandi ófriður frá leigumálinum.</s>
                        <s>Útleigari hevði viðlagt frágreiðing frá granna um áhaldandi ófrið.</s>
                    </p>
                    <p>
                        <s>Mett var, at treytirnar fyri uppsøgn til uppathald beinanvegin sambært § 24 í lógini vóru uppfyltar og góðkendi uppsøgnina.</s>
                    </p>
                </div>
            </div>
        </text>
        <text>
            <div>
                <head rend="bold">Dømi um niðurstøður í 2015</head>
                <div>
                    <head rend="italic">Góðkenning av uppsøgn orsakað av leigarans mishaldi</head>
                    <p>
                        <s>Leigunevndin fekk uppsøgn til góðkenningar frá útleigara.</s>
                    </p>
                    <p>
                        <s>Ávaring um mishald var givin leigara.</s>
                    </p>
                    <p>
                        <s>Leigari og útleigari gjørdur viðmerkingar til málið.</s>
                    </p>
                    <p>
                        <s>Leigari vísti í sínum viðmerkingum m.a. á, at freistin smbrt. § 24 í leigulógini ikki er hildin, at ov long tíð var gingin frá skaðin var staðfestur til útleigari gav leigara skrivlig boð um at fáa mishaldið steðgað.</s>
                        <s>Leigari vísti eisini á, at eftir, at málið var lagt fyri leigunevndina, skrivaði leigari beinanvegin til útleigara og boðaði frá, at hann nú beinanvegin fór at skifta gólvini og spurdi í hesum sambandi, hvørji gólv útleigari ynskti.</s>
                        <s>Útleigari svaraði ikki leigara uppá henda fyrispurning.</s>
                    </p>
                    <p>
                        <s>Seinastu viðmerkingar útleigarans vóru, at talan var um anticiperað mishald, tí leigarin ikki ætlaði at skifta gólvini og tí varð mett, at 8 daga freistin var hildin.</s>
                    </p>
                    <p>
                        <s>Leigunevndin viðgjørdi málið á fundi.</s>

                        <!-- should this be a sentence? -->
                        <seg>Leigunevndin gjørdi hesa niðurstøðu:</seg>
                    </p>
                    <p>
                        <s>Uppsøgnin varð ikki góðkend undir verandi umstøðum av teimum orsøkum, at sambært § 24, stk. 2 og 3 í leigulógini, kann útleigari senda uppsøgnina eftir eina freist á 8 dagar.</s>
                        <s>Henda freist var ikki hildin.</s>
                        <s>Ávaringin varð send 20. mai 2015 og uppsøgnin varð send 27. mai 2015.</s>
                        <s>Harafturat upplýsti útleigari ikki eftir fyrispurningi frá leigara, hvørji gólv skulu leggjast á í leigumálinum soleiðis, at leigari fekk skift gólvini og harvið steðgað mishaldinum.</s>
                    </p>
                    <p>
                        <s>Leigunevndin kundi eisini staðfesta, at leigusáttmáli ella innflytingarfrágreiðing ikki vóru gjørd fyri leigumálið.</s>
                        <s>Hetta er krav sambært leigulógini og heitti leigunevndin tí á útleigara um at fáa hetta í rættlag.</s>
                    </p>
                </div>
                <div>
                    <head rend="italic">Góðkenning av uppsøgn orsakað av leigarans mishaldi</head>
                    <p>
                        <s>Leigunevndin fekk uppsøgn til góðkenningar frá útleigara.</s>
                    </p>
                    <p>
                        <s>Ávaring um mishald var givin leigara.</s>
                        <s>Orsøkin til ávaring og uppsøgn var umfatandi skaði á gólvini í leigumálinum.</s>
                    </p>
                    <p>
                        <s>Málið hevur áður verið til góðkenningar hjá leigunevndini, men varð uppsøgnin ikki góðkend (j. nr. 15/00165)</s>
                    </p>
                    <p>
                        <seg>Í leigulógini stendur um leigarans mishald:</seg>
                    </p>
                    <p>
                        <seg>§ 24.</seg>
                        <s>Heldur leigari ikki skyldur sínar eftir lógini og leigusáttmálanum, er hann í mishaldi.</s>
                    </p>
                    <p>
                        <seg>Stk. 2.</seg>
                        <s>Er leigari í mishaldi, skal útleigari beinanveg geva leigara skrivlig boð um at fáa mishaldið steðgað innan 8 dagar frá tí, at boðini eru givin.</s>
                    </p>
                    <p>
                        <seg>Stk. 3.</seg>
                        <s>Steðgar leigari ikki mishaldinum innan freistina í stk. 2, kann útleigari siga leiguavtaluna upp uttan aðra ávaring til uppathald beinanvegin.</s>
                    </p>
                    <p>
                        <seg>Stk. 4.</seg>
                        <s>Uppsøgn eftir stk. 3 fær ikki virknað, fyrr enn hon er góðkend av leigunevndini sambært § 28, stk. 1 ella stk. 3</s>
                    </p>
                    <p>
                        <s>Leigari og útleigari gjørdu viðmerkingar til málið.</s>
                    </p>
                    <p>
                        <s>Leigunevndin viðgjørdi málið á fundi.</s>
                        <seg>Leigunevndin gjørdi hesa niðurstøðu:</seg>
                    </p>
                    <p>
                        <s>Uppsøgnin varð góðkend vísandi til, at leigari var í mishaldi við, at umfatandi skaði var gjørdur á gólvini í leigumálinum.</s>
                        <s>Freistin sambært § 24 í leigulógini er tí hildin.</s>
                    </p>
                </div>
                <div>
                    <head>Endurrindan av depositum</head>
                    <p>
                        <s>Leigari hevur klagað um manglandi endurrindan av depositum.</s>
                    </p>
                    <p>
                        <seg>Sambært § 5, stk. 3 í leigulógini er møguligt at afturhalda depositum av hesum orsøkum:</seg>
                    </p>
                    <!-- TODO: fix formatting -->
                    <p>
                        <seg>§ 5, stk 3. 1)</seg>
                        <s>Útleigari kann einans halda aftur depositum við fráflyting, um: leigari ikki letur tað leigaða aftur í sama standi, sum tað var í, tá flutt varð inn, burtursæð frá vanligum sliti og elli, leigari skyldar leigugjald, ella leigari á annan hátt kann lastast fyri, at útleigari hevur havt eitt fíggjarligt tap, orsakað av leiguni.</s>
                    </p>
                    <p>
                        <s>Útleigarin hevur próvbyrðuna fyri, at hann hevur havt eitt slíkt tap.</s>
                    </p>
                    <p>
                        <s>Leigunevndin staðfesti, at innflytingarfrágreiðing og sýn í samband við útflytan vantaðu.</s>
                    </p>
                    <p>
                        <s>Útleigari afturhelt depositum, tí neyðugt var at mála íbúðina, tá leigari flutti út og fyri mista inntøku og eyka útreiðslur hjá útleigara, sum útleigari hevur mett til minst 3000 kr.</s>
                        <s>Orsøkin til mistu inntøkuna og eyka útreiðslurnar vóru sambært útleigara, at leigari uttan loyvi hevði innstallerað vaskimaskinu og turkitrumlu í baðirúmi í íbúðini.</s>
                        <s>Útleigari helt 6.000 kr. aftur í deposituminum.</s>
                    </p>
                    <p>
                        <seg>Niðurstøða hjá leigunevndini:</seg>
                    </p>
                    <p>
                        <s>Útleigari hevur próvbyrðuna av, at hann hevur slíkt tap, at hann kann afturhalda depositum.</s>
                    </p>
                    <p>
                        <s>Tá ongin skrivlig innflytingarfrágreiðing ella skrivligt sýn við fráflytan ella annað tilfar fyrilá, ið segði nakað um, hvør standurin á leigumálinum var við innflytan í mun til útflytan, kundi útleigari ikki afturhalda depositum fyri máling av veggjum og mista inntøku/eyka útreiðslur.</s>
                        <s>Útleigari kundi ikki vísa á nakra avtalu um, at leigari hevðu skyldu til at nýta ávísa upphædd til vask og kundi tí ikki krevja endurgjald fyri mista inntøku.</s>
                    </p>
                </div>
            </div>
        </text>
        <text>
            <div>
                <!-- TODO: need to OCR documents -->
                <head rend="bold">Dømi um avgerðir í 2016</head>
                <div>
                    <!-- no heading/title in document -->
                    <head></head>
                    <p>
                        <s>Leigunevndin fekk kæru frá leigara um, at leigari var uppsagdur.</s>
                        <s>Í kæruni var upplýst, at leigari hevði móttikið uppsøgn frá útleigara við freist at vera úti innan 6 dagar.</s>
                        <s>Grundgeving fyri uppsøgnini var, at útleigari skuldi arbeiða í kjallaranum, har ein annar leigari búði, so nú var ikki pláss fyri kærara.</s>
                    </p>
                    <p>
                        <s>Málið varð viðgjørt á fundi hjá leigunevndini.</s>
                        <s>Henda avgerð varð tikin: Tá leigunevndin orsakað av stuttu uppsagnarfreistini ikki fekk stundir at hoyra partarnar og lýsa málið nøktandi og tá uppsagnarfreistin ikki var í samsvar við § 21 í leigulógini, tók formaðurin í leigunevndini avgerð um at geva kæruni frá leigara steðgandi virknað til avgerð er tikin í málinum, jvb. § 28, stk. 3 í leigulógini.</s>
                    </p>
                    <p>
                        <s>Í § 21 í leigulógini stendur: at vinnuligur útleigari sambært § 2, stk. 2 og 3 kann siga leigumálið upp við 5 mánaða freist til endan av einum mánaði.</s>
                        <lb />
                        <seg>Stk. 2. Vinnuligur útleigari kann bert siga leigumálið upp:</seg>
                        <lb />
                        <seg>1)</seg>
                        <s>Tá útleigari sjálvur skal nýta leigumálið at búgva í.</s>
                        <lb />
                        <seg>2)</seg>
                        <s>Tá leigaðu hølini skulu rívast niður, ella byggjast um, og tískil ikki kunnu nýtast til bústað eftir hetta.</s>
                        <lb />
                        <seg>3)</seg>
                        <s>Tá týðandi orsøkir annars gera tað umráðandi fyri útleigara at verða loystur frá leigumálinum.</s>
                        <lb />
                        <seg>Stk. 3.</seg>
                        <s>Uppsøgnin skal vera skrivlig, dagfest og grundgivin.</s>
                    </p>
                    <p>
                        <s>Útleigari vísti ikki á haldgóða grundgeving fyri uppsøgnini sambært § 21, stk. 2. Eisini varð viðmerkt, at uppsagnarfreistin ikki var hildin.</s>
                        <s>Leigunevndin tók tí avgerð um at ógilda uppsøgnina.</s>
                    </p>
                </div>
                <div>
                    <head>
                        <s>Leigunevndin fekk áheitan frá útleigara av omanfyri nevnda leigumáli um at góðkenna uppsøgn.</s>
                    </head>
                    <p>
                        <s>Málið byrjaði sum ein klaga frá leigara um uppsøgn, tí avtala var gjørd um at í staðin fyri at rinda leigu hevði leigari gjørt ymisk arbeiði fyri útleigara og hevði tí ikki rindað leigu fyri september.</s>
                        <s>Ongin skrivlig avtala er gjørd um arbeiðið og útleigari var ikki samdur við tulkingini hjá leigara.</s>
                        <s>Tann fyrra uppsøgnin var ikki í samsvar við freistirnar í § 24 og útleigari sendi tí nýggja ávaring og uppsøgn.</s>
                        <s>Nýggj ávaring varð send 22. september 2016 og nýggj uppsøgn varð send 2. oktober 2016.</s>
                    </p>
                    <p>
                        <s>Leigunevndin sendi áheitanina um góðkenning av uppsøgn til leigara til ummælis.</s>
                        <s>Leigunevndin frætti ikki aftur frá leigara.</s>
                    </p>
                    <p>
                        <s>Í § 24 í leigulógini stendur um leigarans mishald: Heldur leigari ikki skyldur sínar eftir lógini og leigusáttmálanum, er hann í mishaldi.</s>
                        <lb/>
                        <seg>Stk. 2.</seg>
                        <s>Er leigari í mishaldi, skal útleigari beinanveg geva leigara skrivlig boð um at fáa mishaldið steðgað innan 8 dagar frá tí, at boðini eru givin.</s>
                        <lb/>
                        <seg>Stk. 3.</seg>
                        <lb/>
                        <s>Steðgar leigari ikki mishaldinum innan freistina í stk. 2, kann útleigari siga leiguavtaluna upp uttan aðra ávaring til uppathald beinanvegin.</s>
                        <lb/>
                        <seg>Stk. 4.</seg>
                        <s>Uppsøgn eftir stk. 3 fær ikki virknað, fyrr enn hon er góðkend av leigunevndini sambært § 28, stk. 1 ella stk. 3.</s>
                    </p>
                    <p>
                        <s>Leigunevndin hevur viðgjørt málið og er samd um at góðkenna uppsøgnina við tí grundgeving, at leigari var í eftirstøðu við leiguni fyri september og útleigari helt freistirnar í § 24, stk. 2 í leigulógini.</s>
                    </p>
                </div>
                <div>
                    <head>Leigunevndin fekk klagu frá leigara um afturhaldan av depositum.</head>
                    <p>
                        <seg>Í § 5 í leigulógini stendur:</seg>
                        <lb/>
                        <seg>§ 5. 1)</seg>
                        <s>Útleigari kann í mesta lagi krevja eitt depositum, samsvarandi við leigu fyri 3 mánaðir.</s>
                        <s>Upphæddin verður standandi sum trygd fyri skyldum leigarans, tá hann flytur út úr leigaðu hølunum.</s>
                        <lb/>
                        <seg>Stk. 2. 1)</seg>
                        <s>Depositum, sambært stk. 1, skal setast á deponeringskontu hjá útleigara í peningastovni, tó undantikið fyri leigumál, skipað sambært § 5 b í løgtingslóg um Húsalánsgrunn.</s>
                        <s>Depositum kann takast av deponeringskontuni sambært deponeringsavtalu, ella við avgerð leigunevndarinnar.</s>
                        <lb/>
                        <seg>Stk. 3. 1)</seg>
                        <lb/><s>Útleigari kann einans halda aftur depositum við fráflyting, um:
                        <lb/>
                        1) leigari ikki letur tað leigaða aftur í sama standi, sum tað var í, tá flutt varð inn, burtursæð frá vanligum sliti og elli,
                        <lb/>
                        2) leigari skyldar leigugjald, ella
                        <lb/>
                        3) leigari á annan hátt kann lastast fyri, at útleigari hevur havt eitt fíggjarligt tap, orsakað av leiguni.</s>
                        <s>Útleigarin hevur próvbyrðuna fyri, at hann hevur havt eitt slíkt tap.</s>
                        <lb/>
                        <seg>Stk. 4. 1)</seg>
                        <s>Útleigari eigur møguligan rentuágóða av depositum.</s>
                    </p>
                    <p>
                        <s>Leigari hevði goldið 4.400 kr. í depositum.</s>
                    </p>
                    <p>
                        <s>Innflytingarfrágreiðing og fráflytingarsýn vóru ikki gjørd.</s>
                    </p>
                    <p>
                        <s>Útleigari noktaði at endurrinda depositum orsakað av ymiskum skaðum á leigumálinum.</s>
                    </p>
                    <p>
                        <s>Leigari var ikki samdur við útleigara í, at grundarlag var fyri at afturhalda fyri skaðar á leigumálið.</s>
                    </p>
                    <p>
                        <s>Leigunevndin var samd um, at tá innflytingarfrágreiðing og fráflytingarsýn ikki vóru gjørd, var ikki møguligt at staðfesta, hvørjum standi tað leigaða var í, tá leigumálið byrjaði og tá leigumálið endaði.</s>
                    </p>
                    <p>
                        <s>Leigunevndin metti, at grundarlag var ikki fyri hjá útleigara at afturhalda depositum fyri skaða á tað leigaða.</s>
                        <s>Grundgevingin fyri avgerðina var manglandi innflytingarfrágreiðing samanhildið við upplýsingarnar, ið eru í málinum um m.a. at leigari sambært §10 í leigusáttmálanum kundi gera ábøtur á leigumáli við at fráboða útleigara hetta.</s>
                    </p>
                </div>
            </div>
        </text>
        <text>
            <div>
                <head rend="bold">Dømi um avgerðir í 2017</head>
                <div>
                    <head rend="italic">Góðkenning av uppsøgn</head>
                    <p>
                        <s>Leigunevndin fekk uppsøgn av leigusáttmála vegna mishald til góðkenningar frá útleigara.</s>                        
                        <s>Mishaldið var manglandi leigugjald.</s>
                    </p>
                    <p>
                        <s>Leigunevndin viðgjørdi málið og tók hesa avgerð.</s>
                        <s>Í § 24 í leigulógini stendur: Heldur leigari ikki skyldur sínar eftir lógini og leigusáttmálanum, er hann í mishaldi.</s>
                        <s>Er leigari í mishaldi, skal útleigari beinanveg geva leigara skrivlig boð um at fáa mishaldið steðgað innan 8 dagar frá tí, at boðini eru givin.</s>
                        <s>Steðgar leigari ikki mishaldinum innan freistina í stk. 2, kann útleigari siga leiguavtaluna upp uttan aðra ávaring til uppathald beinanvegin.</s>
                    </p>
                    <p>
                        <s>Uppsøgn eftir stk. 3 fær ikki virknað, fyrr enn hon er góðkend av leigunevndini sambært § 28, stk. 1 ella stk. 3 í leigulógini.</s>
                    </p>
                    <p>
                        <s>Tá leigari var í eftirstøðu við leiguni samanhildið við, at freistirnar í § 24, stk. 2 í leigulógini vóru hildnar, góðkendi leigunevndin uppsøgnina, sbrt. § 24, stk. 4 í leigulógini.</s>
                    </p>
                </div>
                <div>
                    <head rend="italic">Kæra um hækking av húsaleigu</head>
                    <p>
                        <s>Leigunevndin fekk kæru frá leigara um hækking av húsaleigu.</s>
                    </p>
                    <p>
                        <s>Leigunevndin tók hesa avgerð: Sambært leigulógini § 26, stk. 1, nr. 1, kann leigunevndin viðgera kærur frá pørtunum um ein møgulig hækking av leiguni er rímilig, og kann heilt ella lutvíst strika hesa hækking.</s>
                    </p>
                    <p>
                        <s>Sambært viðmerkingunum til hesa lógargrein kann leigunevndin ikki taka støðu til upprunaliga avtalaðu leiguna.</s>
                        <seg>"<s>Tá leigunevndin metir um leiguhækkingar, verður støðið tikið í, hvørt hækkingin er rímilig sæð í mun til støðið á leigaðu hølunum og kostnaðarstøðið á leigumarknaðinum annars.</s> <s>Talan verður um eina meting frá nevndini í hvørjum einstøkum føri.</s>"</seg>
                    </p>
                    <p>
                        <s>Tá leigusáttmálar verða gjørdir, stendur pørtunum frítt at avtala leiguupphæddina, og í hesum sambandi verður gingið út frá, at leigan verður ásett til eina upphædd, ið útleigari og leigari góðtaka.</s>
                        <s>Leigusáttmálin í hesum máli varð gjørdur 2 ár frammanundan, og talan var um eina stóra hækking í leiguni.</s>
                        <s>Útleigarin grundgav fyri, hví hann metti, at leigan skuldu hækka, tó uttan at skjalprógv vóru til taks fyri grundgevingunum.</s>
                    </p>
                    <p>
                        <s>Sambært upplýsingum í málinum, vórðu ongar ábøtur framdar á tað leigaða, ið kundu virka sum undirstøði fyri, at leigan skuldi hækka.</s>
                        <s>Hinvegin týddu upplýsingar á, at ognin hevði tørv á ábótum, hetta sambært bæði upplýsingum frá útleigara og upplýsingum í innflytingarfrágreiðingini.</s>
                        <s>Heldur ikki vóru upplýsingar um, at leigarin hevur fingið meira ella betri rættindi til tað leigaða, ella at onnur viðurskifti vóru til staðar, ið kundu grunda, at leigugjaldið skuldi hækka.</s>
                    </p>
                    <p>
                        <s>Metingin hjá leigunevndini í hesum málið var: Leigumarknaðurin er undir stórum trýsti í løtuni, serliga í Tórshavn, har eftirspurningurin eftir leigumálum til bústað er størri enn útboðið.</s>
                        <s>Leigunevndin metir ikki, at til ber at javnseta kostnaðarstøðið á leigumálum í Tórshavnar kommunu yvirskipað, umframt at tað ikki fyrilógu skjalprógvaði dømi, at samanbera við, t.d. skjalprógvaðar upplýsingar um líknandi leigumál av líknandi stødd, líknandi standi og í grannaløgum ella sambærligum bústaðarøki.</s>
                    </p>
                    <p>
                        <s>Vísandi til leigulógina § 26, stk. 1, nr. 1 var ítøkiliga metingin hjá leigunevndini, at hækkingin av leiguni var órímilig, og leigunevndin tók tískil avgerð um at strikað hækkingina.</s>
                    </p>
                </div>
                <div>
                    <head rend="italic">Endurrindan av depositum</head>
                    <p>
                        <s>Leigunevndin fekk kæru frá leigarum um afturhaldan av depositum.</s>
                    </p>
                    <p>
                        <s>Leigunevndin staðfesti í hesum máli, at standard leigusáttmáli og innflytingarfrágreiðing, ið eru kravd sambært kunngerð nr. 89, dagfest 27. august 2010 um standard leigusáttmála og oyðublað til innflytingarfrágreiðing, ikki vóru nýtt.</s>
                        <s>Heldur ikki var depositum rindað á deponeringskontu í peningastovni, men varð flutt á somu konto hjá útleigara, sum leigugjøldini.</s>
                        <s>Leigunevndin átalaði, at lógkravdu oyðubløðini til standard leigusáttmála, innflytingarfrágreiðing og deponering ikki vóru útfylt.</s>
                    </p>
                    <p>
                        <s>Niðurstøðan hjá leigunevndini var, at av teirri orsøk, at skrivlig innflytingarfrágreiðing og fráflytingarsýn ikki vóru gjørd, var ikki møguligt at staðfesta, hvørjum standi tað leigaða var í, tá leigumálið byrjaði, ella tá leigumálið endaði.</s>
                        <s>Leigunevndin metti, at grundarlag var ikki hjá útleigara at afturhalda depositum fyri skaða á tað leigaða.</s>
                        <s>Grundgevingin fyri hesum var manglandi innflytingarfrágreiðing samanhildið við teimum upplýsingum, ið vóru í málinum, og serliga at ongi skjalprógv vóru fyri hvørjar útreiðslur útleigari hevði havt at umvæla skaðar ella teir manglar, ið útleigarin vísti á.</s>
                    </p>
                </div>
                <div>
                    <head rend="italic">Endurrindan av depositum</head>
                    <p>
                        <s>Leigunevndin fekk kæru um endurrindan av depositum frá leigarum.</s>
                    </p>
                    <p>
                        <s>Eisini í hesum máli var staðfest, at útleigari ikki hevði brúkt standard leigusáttmála og innflytingarfrágreiðing, ið eru kravd sambært leigulógini § 2, stk. 2 og 3 og § 8, sbr. kunngerð nr. 89, dagfest 27. august 2010 um standard leigusáttmála og oyðublað til innflytingarfrágreiðing.</s>
                        <s>Heldur ikki var deponeringskonto stovnað, men depositum var flutt á sjálvstøðuga konto hjá útleigara.</s>
                        <s>Leigunevndin átalaði, at lógkravdu oyðubløðini til standard leigusáttmála, innflytingarfrágreiðing og deponering ikki vóru útfylt.</s>
                    </p>
                    <p>
                        <s>Hóast innflytingarfrágreiðing ikki var gjørd, sendi útleigari leigunevndini rúgvismikið skjalatilfar, t.d. myndatilfar áðrenn og aftaná.</s>
                        <s>Í hesum máli gjørdi leigunevndini eina heildarmeting út frá skjølunum í málinum; tað var, myndatilfar, skaðayvirlit, rokningar, tilboð o.a., og kom til ta niðurstøðu, at skjalprógv vóru fyri, at skaði var gjørdur á tað leigaða, fyri í minsta lagi ta upphædd, ið leigari hevði goldið í depositum.</s>
                        <s>Leigunevndin tók avgerð um, at útleigari kundi afturhalda inngoldna depositumið.</s>
                    </p>
                </div>
                <div>
                    <head rend="italic">Kæra um uppsøgn av leigusáttmála</head>
                    <p>
                        <s>Leigunevndin fekk kæru um uppsøgn frá leigara.</s>
                        <s>Leigari hevði fingið uppsøgn við teirri grundgeving, at húsini skuldu seljast.</s>
                        <s>Í hesum máli gjørdi formaðurin í leigunevndini av, at geva kæruni steðgandi virkna til avgerð varð tikin í málinum.</s>
                    </p>
                    <p>
                        <seg>Leigunevndin tók hesa avgerð:</seg>
                        <s>Tá talan er um uppsøgn er í leigulógini § 21 ásett: at vinnuligur útleigari sambært § 2, stk. 2 og 3 kann siga leigumálið upp við 5 mánaða freist til endan av einum mánaði.</s>
                        <lb/>
                        <seg>Stk. 2. Vinnuligur útleigari kann bert siga leigumálið upp:</seg>
                        <lb/>
                        <seg>1)</seg>
                        <s>Tá útleigari sjálvur skal nýta leigumálið at búgva í.</s>
                        <lb/>
                        <seg>2)</seg>
                        <s>Tá leigaðu hølini skulu rívast niður, ella byggjast um, og tískil ikki kunnu nýtast til bústað eftir hetta.</s>
                        <lb/>
                        <seg>3)</seg>
                        <s>Tá týðandi orsøkir annars gera tað umráðandi fyri útleigara at verða loystur frá leigumálinum.</s>
                    </p>
                    <p>
                        <s>Útleigari hevði ikki víst á skjalprógv fyri uppsøgn sambært § 21, stk. 2.</s>
                        <s>Tað er ikki ein gyldug uppsagnargrund, at ognin skal seljast.</s>
                        <s>Harumframt var uppsagnarfreistin ikki hildin.</s>
                        <s>Leigunevndin tók tí avgerð um at ógilda uppsøgnina.</s>
                    </p>
                    <p>
                        <s>Eisini í hesum máli staðfesti leigunevndin, at útleigari ikki hevði brúkt standard leigusáttmála og innflytingarfrágreiðing.</s>
                        <s>Leigunevndin heitti á útleigara um at fáa formligu viðurskiftini í rættlag og at nýta lógarkravda leigusáttmálan og innflytingarfrágreiðing.</s>
                    </p>
                </div>
            </div>
        </text>
        <text>
            <div>
                <head rend="bold">Dømi um avgerðir í 2018</head>
                <div>
                    <head rend="italic underline">Kæra frá leigara um uppsøgn</head>
                    <p>
                        <s>Leigari kærdi uppsøgn frá útleigara.</s>
                        <s>Leigarin metir ikki, at uppsøgnin leyk treytirnar í leigulógini.</s>
                        <s>Leigarin hevði fingið uppsøgn við 5 mánaðar freist.</s>
                        <s>Dagfestingin var lutvíst aftur í tíð.</s>
                        <s>Útleigarin grundgav uppsøgnina, vísandi til § 21, stk. 1, nr. 3 “Týðandi orsøkir, ið annars gera tað umráðandi fyri útleigara at verða loystur frá leigumálinum”.</s>
                    </p>
                    <p>
                        <s>Sambært § 26, stk. 1, nr. 4 í leigulógini, kann leigunevndin viðgera kærur um grundarlagið fyri uppsøgn av leigumálinum og kann ógilda eina ólógliga uppsøgn.</s>
                    </p>
                    <div>
                        <head rend="underline">Leigunevndin tók hesa avgerð:</head>
                        <!-- TODO: fix formatting later -->
                        <p>
                            <hi rend="italic">
                                <seg>Viðvíkjandi vinnuligum leigumálum er í leigulógini § 21, stk. 2, ásett, at útleigari einans kann siga leigumálið upp tá:</seg>
                                <lb/>
                                <seg>1)</seg><s>Tá útleigari sjálvur skal nýta leigumálið at búgva í.</s>
                                <lb/>
                                <seg>2)</seg><s>Tá leigaðu hølini skulu rívast niður, ella byggjast um, og tískil ikki kunnu nýtast til bústað eftir hetta.</s>
                                <lb/>
                                <seg>3)</seg><seg>Tá týðandi orsøkir annars gera tað umráðandi fyri útleigara at verða loystur frá leigumálinum”</seg>
                            </hi>
                        </p>
                        <p>
                            <s>Støða 1 og 2 vóru ikki til staðar í málinum.</s>
                            <s>Týðandi orsøkir kunnu vera nógvar, men sambært siðvenju skulu haldfør skjalprógv til fyri at leigumálið kann uppsigast orsakað av “týðandi orsøkum” sbrt. nr. 3.</s>
                            <s>Útleigarin víst til greinina, men hevði annars ikki víst á, hvørjar týðandi orsøkir lógu til grund fyri uppsøgnini.</s>
                            <s>Harumframt varð leigumálið uppsagt afturvirkandi, sum er í stríð við vanliga rættargrundsetningin.</s>
                            <s>Ein uppsøgn skal vera frameftir lítandi.</s>
                        </p>
                        <p>
                            <s>Leigunevndin tók avgerð um, at uppsøgnin ikki var lóglig, og varð tí ógildað.</s>
                            <s>Uppsøgnin leyk ikki uppsagnarfreistina og var ikki grundgivin sbrt. § 21 í leigulógini.</s>
                        </p>
                    </div>
                </div>
                <div>
                    <head rend="italic underline">Kæra um afturhaldan av depositum</head>
                    <p>
                        <s>Leigunevndin móttók kæru frá leigara um afturhaldan av 1949 kr. í depositum.</s>
                        <s>Útleigarin hevði afturhildið hesa upphædd fyri keyp av nýggjum innbúgvsluti.</s>
                        <s>Leigari hevði búð í leigumálinum í 8 mánaðir.</s>
                    </p>
                    <div>
                        <head rend="underline">Leigunevndin tók hesa avgerð:</head>
                        <p>
                            <seg>Í samband við afturhald av depositum er í leigulógini § 5, stk. 3 ásett:</seg>
                            <!-- TODO: Fix formatting! -->
                            <seg>“Stk. 3. <s>Útleigari kann einans halda aftur depositum við fráflyting, um:
                            <lb/>
                            1) leigari ikki letur tað leigaða aftur í sama standi, sum tað var í, tá flutt varð inn, burtursæð frá vanligum sliti og elli,
                            <lb/>
                            2) leigari skyldar leigugjald, ella
                            <lb/>
                            3) leigari á annan hátt kann lastast fyri, at útleigari hevur havt eitt fíggjarligt tap, orsakað av leiguni.</s>
                            <s>Útleigarin hevur próvbyrðuna fyri, at hann hevur havt eitt slíkt tap.</s>”</seg>
                        </p>
                        <p>
                            <s>Tá leigari flutti inn í bústaðin høvdu útleigari og leigari ikki gjørt innflytingarfrágreiðing, sum álagt í § 8 í leigulógini.</s>
                            <s>Innflytingarfrágreiðing skal lýsa, hvørjum standi bústaðurin er í tá flutt verður inn.</s>
                            <s>Tá flutt verður úr leigaða bústaðnum, skulu leigari og útleigari í felag sýna bústaðin, og tá verður innflytingarfrágreiðing nýtt sum grundarlag undir sýninum.</s>
                            <s>Í málinum var útflytingarfrágreiðing heldur ikki gjørd.</s>
                            <s>Leigunevndin átalaði, at lógkravda inn- og útflytingarfrágreiðing ikki vóru gjørd.</s>
                        </p>
                        <p>
                            <s>Sambært § 12, stk.1, nr. 4 í leigulógini, hevur leigari skyldu at lata leigaðu hølini aftur í sama standi, sum tey vóru í, tá leigumálið byrjaði - tó burtursæð frá vanligum sliti og elli.</s>
                        </p>
                        <p>
                            <s>Niðurstøðan hjá leigunevndini var, at av teirri orsøk, at eingin skrivlig innflytingarfrágreiðing og fráflytingarsýn vóru gjørd, var ikki møguligt hjá leigunevndini at staðfesta, hvørjum standi tað leigaða, undir hesum skaddi luturin var í, tá leigumálið byrjaði ella tá leigumálið endaði.</s>
                            <s>Leigunevndin metti, at grundarlag ikki var fyri hjá útleigara at afturhalda depositum fyri skaða á lutin.</s>
                            <s>Grundgevingin fyri hesum var manglandi innflytingarfrágreiðing og fráfaringingarsýn, samanhildið við øðrum upplýsingum - serliga at ongi skjalprógv vóru fyri, at leigarin hevði verið atvoldin til skaðan.</s>
                        </p>
                    </div>
                </div>
                <div>
                    <head rend="italic underline">Kæra frá leigara um at útleigari ikki fremur neyðugar umvælingar</head>
                    <p>
                        <s>Leigunevndin móttók kæru leigara.</s>
                        <s>Kæran snúði seg um leka í leigumálinum.</s>
                    </p>
                    <p>
                        <s>Leigunevndin var á ástaðarfundi, har bæði leigari og útleigari vóru til staðar.</s>
                    </p>
                    <p>
                        <s>Vísandi til ástaðarfundin var nevndin samd um, at íbúðin ikki var egnað til bústað við tí leka, ið kundi staðfestast.</s>
                    </p>

                    <div>
                        <head rend="underline">Leigunevndin tók hesa avgerð:</head>

                        <p>
                            Í § 26 í leigulógini stendur:
<lb/>
”<hi rend="bold">§ 26.</hi> Leigunevndin kann viðgera kærur frá pørtunum um:
<lb/>
1) ein møgulig hækking av leiguni er rímilig, og kann heilt ella lutvíst strika hesa hækking.
<lb/>
2) leigubústaðurin lýkur ásettu krøvini í § 9, og kann í hesum sambandi áleggja útleigaranum at gera neyðugar ábøtur.
<lb/>
3) Rættin og skyldur hjá útleigara at fremja umvælingar
<lb/>
4) grundarlagið fyri uppsøgn av leigumálinum og kann ógilda eina ólógliga uppsøgn.
<lb/>
5) afturhaldan av depositum.
<lb/>
Stk. 2. Kærur til leigunevndina skulu vera skrivligar og hava eina grundgeving fyri kæruni.”
                        </p>

                        <p>
                            <seg>Í § 7 í leigulógini stendur:
                            <lb/>
                            ”<hi>§ 7.</hi> <s>Tað leigaða verður yvirtikið í tí standi, ið leigari hevur sýnað og góðtikið, áðrenn leigusáttmálin er undirskrivaður.</s>
                            <lb/>
                            <seg>Stk. 2.</seg>
                            <s>Leigari kann ikki krevja, at vælt verður um brek, ið hann átti at havt sæð við vanligum eftiransni, um hann ikki skrivliga hevur sagt útleigara frá hesum innan tvær vikur frá tí, at leigubústaðurin er yvirtikin.</s>
                            <lb/>
                            <seg>Stk. 3.</seg>
                            <s>Leigari kann ikki krevja, at vælt verður um onnur brek, enn umrødd í stk. 2, sum koma til sjóndar eftir innflyting, uttan so, at hann skrivliga boðar útleigaranum frá hesum skjótast gjørligt og í seinasta lagi 4 mánaðir eftir innflyting.</s>”</seg>
                        </p>

                        <p>
                            <seg>Í § 9 í leigulógini stendur:
                            <lb/>
                            ”<hi>§ 9.</hi><s>Útleigari hevur ábyrgdina av, at leigubústaðurin lýkur lógarásett krøv til bústaðarbygging, brunatrygd o.a.</s>
                            <lb/>
                            Stk 2. <s>Lýkur bústaðurin ikki lógarásettu krøvini til bústaðir, tá leigari flytur inn ella seinni, skal útleigari eftir kravi leigarans beinanvegin lata slík brek umvæla.</s>”</seg>
                        </p>

                        <p>
                            <s>Nevndin var samd um, at íbúðin ikki var egnað til bústað við tí leka, ið var í sovikamarinum.</s>
                        </p>

                        <p>
                            <s>Vísandi til § 26 samanhildið við §§ 7 og 9 í leigulógini, varð útleigara álagdur at steðga lekanum beinanvegin og í seinasta lagi innan eina viku.</s>
                            <s>Harumframt varð útleigara álagdur innan tveir mánaðir at vísa á, hvussu útleigarin ætlaði at umvæla brekið soleiðis, at lekin ikki endurtók seg.</s>
                            <s>Harumframt varð útleigara álagdur at boða leigunevndini frá sínum ætlanum innan somu freist.</s>
                            <s>Útleigari verður eisini beinanvegin biðin um at upplýsa, um aðrar íbúðir vóru í føstu ognini ella lógu uppat íbúðini.</s>
                        </p>
                        <p>
                            <s>Leigusáttmálin, ið varð sendur leigunevndin saman við klaguni, var ikki góðkendi leigusáttmálin, og heitt varð tí á útleigara um at fáa hesi viðurskifti í rættlag beinanvegin.</s>
                        </p>
                    </div>
                </div>
            </div>
        </text>
        <text>
            <div>
                <head>Dømi um niðurstøður í 2021</head>
                <div>
                    <head rend="bold">Kæra um uppsøgn</head>
                    <p>
                        <s>Fleiri mál eru loyst, eftir at málini eru send til hoyringar, antin við semju millum partarnar, ella tí annar parturin hevur slept kravinum.</s>
                    </p>
                    <p>
                        <s>Dømi er um leigara, sum kærdi um, at útleigari hevur sagt leigara upp uttan orsøk, og at hann ikki hevur fingið afturgoldið depositum.</s>
                    </p>
                    <p>
                        <s>Eftir at málið varð tikið upp, vendi leigari sær aftur til Leigunevndina og upplýsti, at hevði fingið tað, hann hevði krav uppá.</s>
                        <s>Málið varð harvið endað.</s>
                    </p>
                    <p>
                        <s>Hetta er dømi um, at eftir vegleiðing - og kanska eftir byrjaða málsviðgerð í leigurnevndini - koma partarnir í fleiri førum til sættis.</s>
                    </p>
                </div>
                <div rend="bold">
                    <head>Kæra um afturhald av depositum</head>
                    <p>
                        <s>Leigari kærdi og førdi fram, at leigari hevði rætt til at fáa depositum útgoldið.</s>
                        <s>Úleigari førdi hinvegin fram, at leigari ikki hevði goldið fult depositum, umframt at útleigari hevur rætt til at afturhalda í depositum.</s>
                    </p>
                    <p>
                        <s>Útleigari segði seg hava havt útreiðslur í sambandi við, at lásið varð skift, men útleigari hevði ikki kvittanir ella annað skjalprógv.</s>
                        <s>Tí kundi Leigunevndin ikki leggja hetta til grund fyri avgerðini.</s>
                    </p>
                    <p>
                        <s>Sambært § 19, stk. 1, í leigulógini skal leigari siga leigumálið upp við 1 mánaða freist til endan av einum mánaði.</s>
                        <s>Leigari segði upp leigumálið 28. januar 2021.</s>
                    </p>
                    <p>
                        <s>Eftir hesum átti leigari at rinda leigu fyri februar 2021.</s>
                        <s>Seinasta inngjald fyri leigu var 5. januar 2021, og harvið var leiga fyri februar 2021 ikki goldin.</s>
                    </p>
                    <p>
                        <s>Útleigari kundi tí afturhalda depositum fyri manglandi leigu fyri februar.</s>
                    </p>
                    <p>
                        <s>Av tí at útleigari kundi afturhalda størri upphædd, enn goldið er í depositum, gjørdi Leigunevndin ikki meira við spurningin um, hvørt útleigari møguliga hevði onnur krøv móti leigara.</s>
                    </p>
                </div>
                <div>
                    <head rend="bold">Mál um møguliga ógildan av leigusáttmála vegna grovt mishald</head>
                    <p>
                        <s>Málið tekur støði í einum tilburði, sum hendi í einum íbúðarbygningi, har leigari brýtur hurðina hjá grannanum, og har útleigari vil ógilda leigusáttmálan, m.a. orsakað av hesum.</s>
                    </p>
                    <p>
                        <s>Í fyrstu atløgu vildi útleigari ógilda leigusáttmálan uttan ávaring.</s>
                        <s>Eftir vegleiðing frá Leigunevndini sendi útleigari leigara boð um at steðga mishaldinum innan 8 dagar, soleiðis sum ásett er í § 24, stk. 1.</s>
                    </p>
                    <p>
                        <s>Útleigari bað síðani Leigunevndina góðkenna uppsøgn vegna mishald eftir reglunum í § 26, stk. 2, har ásett er, at Leigunevndin skal góðkenna uppsøgn vegna mishald.</s>
                    </p>
                    <p>
                        <s>Leigari vísti Leigunevndini á, at hann hevði móttikið eina áheitan um at fáa steðgað mishaldinum innan 8 dagar, frá tí at boðini vórðu givin, men leigari hevði ikki uppihildið sær í íbúðini síðan í langa tíð eftir mishaldið.</s>
                    </p>
                    <p>
                        <s>Sambært upplýsingum í málinum steðgaði mishaldið innan 8 daga freistina.</s>
                    </p>
                    <p>
                        <s>Tá onki mishald hevði verið, síðani skrivlig boð vórðu givin, metti Leigunevndin ikki, at heimild var at ógilda leigusáttmálan.</s>
                        <s>Hetta var grundað á, at skipanin í lógini er, at sáttmálin kann ikki verða ógildaður, uttan at boð eru givin um at steðga mishaldið, og eru tey boðini fylgd, er ikki heimild at ógilda.</s>
                    </p>
                </div>
            </div>
        </text>
    </group>
</TEI>