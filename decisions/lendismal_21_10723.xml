<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title type="main">Afturkallað byggiloyvi til uppsetan av altan</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
            <sourceDesc>
                <bibl>
                    <title level="a" type="main">Afturkallað byggiloyvi til uppsetan av altan</title>
                    <author>Kærunevndin í lendismálum</author>
                    <publisher>Kærunevndin í lendismálum</publisher>
                    <date when="2021-11-04">4. november 2021</date>
                    <idno type="url">https://kaerustovnur.cdn.fo/savn/5hzjwq0h/2110723.pdf?s=twTho7Uy3cW6FXRu095nvwuiyy4</idno>
                    <ref type="source" target="https://kaerustovnur.cdn.fo/savn/5hzjwq0h/2110723.pdf?s=twTho7Uy3cW6FXRu095nvwuiyy4">Original URL</ref>
                    <date type="accessed" when="2025-09-18"/>
                </bibl>
            </sourceDesc>
        </fileDesc>
    </teiHeader>
    <text>
        <body>
            <div type="decision">
                <head>Afturkallað byggiloyvi til uppsetan av altan</head>
                <div>
                    <head>Samandráttur:</head>
                    <p>
                        <s xml:id="f4qdxdhnbc"><hi rend="bold">Kærari av endaraðhúsi kærir, at kommunan tekur byggiloyvi aftur, sum varð játtað, eftir at nakrir grannar kæra, at byggiloyvi er givið.</hi></s>
                    </p>
                    <p>
                        <s xml:id="osew2yhlnu"><hi rend="bold">Samlaða niðurstøðan er, at avgerðin hjá kommununi, dagfest 9. apríl 2021, er ein játtandi fyrisitingaravgerð, sum ikki kann afturkallast vegna manglandi grannahoyring.</hi></s>
                    </p>
                    <p>
                        <s xml:id="bjr77t7t2k"><hi rend="bold">Kærunevndin í lendismálum avgjørdi at ganga kæruni á møti.</hi></s>
                        <s xml:id="i62lzfdsfc"><hi rend="bold">Mett verður, at játtandi fyrisitingarliga avgerðin er bindandi fyri kommununa, og at kærarin hevur fingið loyvi at seta upp altan, sambært umsóknini dagfest 6. apríl 2021.</hi></s>
                    </p>
                </div>
            </div>
            <div>
                <head><hi rend="bold">Kærarin</hi> hevur í sínari kæru millum annað gjørt galdandi:</head>
                <quote rend="italic">
                    <p>
                        ”<s xml:id="ktlnoxe5mi">Eg loyvi mær hervið at kæra avgerðina hjá kommununi, dagfest 12/5 2021, um at afturkalla byggiloyvi at seta altan upp á raðhúsum mínum.</s>
                        <s xml:id="ig4nyo6cyx">Kommunan sigur í avgerðini, at loyvið verður afturkallað, tí grannarnir ikki eru hoyrdir – eingin onnur grundgeving er tilskilað í avgerðini.</s>
                    </p>
                    <p>
                        <s xml:id="v4zsejoku2">Á heimasíðuni hjá kommununi stendur, at byggiloyvi ikki krevst til altan undir 5 m2, og tá mín altan er minni enn hetta fermetra tal, undrar tað meg, at loyvið nú verður afturkallað, og at hetta nú skal til grannahoyring.</s>
                    </p>
                    <p>
                        <s xml:id="rabxitugui">Húsini høvdu ein høgan prís, men vildi eg gjalda prísin fyri at fáa eini eitt sindur serstøk hús við altan.</s>
                        <s xml:id="pzomxpzqvc">Húsini vóru innilokað, og skuldi eg sjálv gera tey liðug.</s>
                        <s xml:id="zsbz2no3ts">Í stovuni var ein altanhurð og var ætlanin frá upprunabygging, at altan skuldi gerast á ognina í móti vestri.</s>
                        <s xml:id="aihfpcwlvs">Hetta er tí eisini mín ætlan frá fyrsta degi av. At tí at eg var í iva um altanin var umfatað av upprunabyggiloyvinum ella yvirhøvur kravdi eitt serstakt byggiloyvi, bað eg ráðgeva mín kanna hetta hjá kommununi.</s>
                        <s xml:id="pqndwm3p3d">Eg var eitt sindur í iva, tí mín altan er undir 5 m2, og á heimasíðuni hjá kommununi stendur, at altanir undir 5 m2 krevja ikki byggiloyvi.</s>
                        <s xml:id="blee4ccsyc">Hetta varð tí kannað við einum telduposti til kommununi.</s>
                        <s xml:id="lx7b2diepi">Málsviðgeri hjá kommununi svaraði aftur í telduposti tann 9/4 2021, soleiðis: ”eg havi onga viðmerking til altanina, so bygg tú bara.”</s>
                        <s xml:id="hdiqfea3yw">Altanin bleiv tí bíløgd frá veitara.</s>
                    </p>
                    <p>
                        <s xml:id="pazqeycokg">19/4 2021 boðar kommunan ráðgeva mínum frá, pr. tlf., at gott hevði verið um eg steðgaði við ætlanini um at seta altan upp, tí onkur granni hevði ringt, og sagt sína ónøgd um, at loyvi var givið mær.</s>
                        <s xml:id="avajffknvx">Boðað bleiv kommununi frá, at altanin var bíløgd eftir at hevði givið loyvi.</s>
                        <s xml:id="dyyebdtvrq">6/5 2021 varð aftur pr. tlf., boðað ráðgeva mínum frá, at 2 grannar hava skrivað bræv til kommununa, og sagt sína ónøgd um, at loyvi er givið at seta altan upp.</s>
                        <s xml:id="jkh2lke3t3">Viðmerkjast skal, at 2 grannar hava sent eitt bræv til býráðslim.</s>
                        <s xml:id="yx47ocgc6f">12. mai móttaka ráðgevi mín og eg teldupost frá málsviðgerða hjá kommununi, har byggiloyvið verður afturkallað, grunda á, at grannar ikki eru hoyrdir.</s>
                        <s xml:id="fxcgn6pkcq">Ongin nærri grundgeving er tilskilað í avgerðini um at afturkallað byggiloyvið.</s>
                    </p>
                    <p>
                        <s xml:id="rt6uoui43v">Tað skal leggjast afturat, at eg ongan granna havi móti vestri/norði, har altanin skal vera.</s>
                        <s xml:id="txbiaaupvb">So ongin av mínnum grannum, kemur at síggja nakað til altanina, og eg síggi ikki inn til nakran av mínari <pb n="2"/> altan.</s>
                        <s xml:id="wrjcaepy4x">Altanin kemur tí ikki at órógva nakran granna.</s>
                        <s xml:id="wvoqspb2qt">Tað hevur málsviðgerðin hjá kommununi eisini nevnt í tlf fyri ráðgeva mínum.</s>
                    </p>
                    <p>
                        <s xml:id="wruegjjjuw">Í húsaraðnum hava 3 av húsunum altanhurð í stovuni og 5 av húsunum hava vindeyga, har hini hava altanhurð.</s>
                    </p>
                    <p>
                        <s xml:id="opeyzq6ubj">Onkur granni hevur nevnt, at man kemur at síggja inn til hvønn annan, um húsini fáa altan.</s>
                        <s xml:id="z4nbzdmg5e">Hetta er tó ikki galdandi í mínum føri, tá mín ogn er endaraðhús og bygningurin er forskotin.</s>
                    </p>
                    <p>
                        <s xml:id="qifocehywd">Men tað at síggja inn til hvønn annan, er ein partur av, at búgva í slíkum byggjaríum.</s>
                        <s xml:id="kyyqoocgck">Tað er eisini altanir á ovaru síðu á húsunum, har man sær inn til grannan, um man vil tað.</s>
                    </p>
                    <p>
                        <s xml:id="nimkcjtc2w">Eisini hava allir grannar ætlanir um, at gera terassu uttanfyri kjallarahurðarnar.</s>
                        <s xml:id="efka3y4s2d">Tá kann eisini hyggjast inn í kjallarahæddirnar hjá hvørjum øðrum.</s>
                    </p>
                    <p>
                        <s xml:id="bytddvehs4">Matrikuleringin av grundøkinum er soleiðis, at um eg skal inn gjøgnum mína kjallarahurð, skal eg ganga oman ímillum tvey hús, har omangongd er gjørd, og eg skal síðan ganga eftir smølu gøtuni, og framvið øllum húsunum, og kann eg tískil síggja inn í øll húsini á kjallarahædd.</s>
                    </p>
                    <p>
                        <s xml:id="fapfjopzhg">Í viðtøkunum hjá eigarafelagnum, har vit eru limir, stendur millum annað, at ikki er loyvt eigara uttan loyvi frá kommununi at broyta arktitekturin/útsjóndina á ognini.</s>
                        <s xml:id="wslyo5rt6h">Her kann eg nevna, at eg søkti kommununa um loyvi at seta nøkur takvindeygu í ognina.</s>
                        <s xml:id="facfsrpayz">Hetta bleiv játtað mær.</s>
                        <s xml:id="yyomucenzk">Seinni vísti tað seg, at flestu grannarnir hava gjørt hvør sína loysn til takvindeygu og tí eru ongi takvindeygu eins.</s>
                    </p>
                    <p>
                        <s xml:id="likksdhxa5">So um útsjóndin á bygninginum ikki verður eins, um eg seti altan upp síggi eg ikki sum eina grundgeving fyri at afturkallað loyvi, at seta altanina upp, tá kommunan longu hevur vikið frá hesi fortreyt.</s>
                    </p>
                    <p>
                        <s xml:id="bca4i42rfm">Eg meti tað vera sera órímiligt, at kommunan nú afturkallar byggiloyvið.</s>
                        <s xml:id="cbkywuuhfb">Eg havi keypt eini raðhús við einari altanhurð í stovuni við tí í hyggju, at altan verður sett upp.</s>
                        <s xml:id="nta7ppgtww">Um hetta nú ikki fer at bera til, meti eg hetta verða eina munandi lækking av virðinum av ognini.</s>
                        <s xml:id="gnqoas6wgf">Og meiningsleyst at hava eina altanhurð út í tóma luft.</s>
                    </p>
                    <p>
                        <s xml:id="e2332bcwag">Eg ynski tí at kæra avgerðina hjá kommununi um at afturkalla byggiloyvið til at seta altanina upp.</s>
                        <s xml:id="l7dhjpdmli">Altanin er bíløgd og er í gerð og mín vón er, at hon kann setast upp í næstum.</s>”
                    </p>
                </quote>
            </div>
            <div>
                <head rend="bold">Kommunan:</head>
                <p>
                    <s xml:id="b72g6utuxi">Kommunan, byggimálsviðgerðin, hevur í sínari viðmerking til málið, tann 19/7 2021, sent ein teldupost til Kærustovnin.</s>
                </p>
                <p>
                    <seg>Har stendur millum annað:</seg> <lb/>
                </p>
                <quote>
                    <p>
                        <seg>”6/4 2021 móttók kommunan ein mail, har tað stóð, at altanin varð ordrað. kommunan segði: ”ongin viðmerking, bygg tú bara.”</seg>
                    </p>
                    <p>
                        <seg>Hetta loyvið varð givið av misgáum, tí:</seg>
                        <list rend="bullet">
                            <item>Tað er óheppi fyri samlaðu útsjóndina, um fasadan verður broytt í onkrum av húsunum</item>
                            <item>Altan skal vera í minsta lagið 2,5 m frá vegi, gøtu og grannamarki (BK17, 2.2.3.2, stk. 1, 2)</item>
                            <item>
                                <s xml:id="shh3q3hkad">Grannar vóru ikki hoyrdir.</s>
                                <seg>(Um eigarafelagið samlað ger uppskot um útbygging, verður hetta viðgjørt í kommununi), sí eisini viðhefta mail ”altan”.</seg>
                                <s xml:id="sivylu7ug7">Hendan grannahoyring var tikin av skránni orsakað av hesum kærumáli.</s>
                            </item>
                        </list>
                    </p>
                    <p>
                        <seg>Herundir er klipp úr viðtøkunum fyri eigarafelagi: <lb/> (skermsklipp sett inn við hesum teksti):</seg>
                    </p>
                    <p>
                        <seg>Ikki er loyvt eigara uttan góðkenning frá kommunu</seg>
                        <lb/>
                        <list rend="bullet">
                            <item>At broyta arkitekturin/útsjóndina á fastognini,</item>
                            <item>At gera sær bilhús ella skúr á ognini,</item>
                            <item>At gera garð ella innihegna ognina,</item>
                            <item>At gera skrákant frá vegi til innkoyring og</item>
                        </list>
                        <lb/>
                        <seg>(Skermsklipp liðugt)</seg>
                    </p>
                    <p>
                        <s xml:id="hg36kww6iu">Tá umsóknir komu um takvindeygu, vórðu tær játtaðar.</s>
                        <lb/>
                        <s xml:id="dm6osrojni">Her var hildið, at hetta ikki var ein trupulleiki.</s>
                        <lb/>
                        <s xml:id="eukclyuu72">Í tekniska prosjektinum var ongin altan á norðursíðu.</s>
                        <s xml:id="ec4lzb2xrs">Í kæruskrivinum stendur ”í stovuni er ein altanhurð.”</s>
                        <s xml:id="sue3voyitl">Hetta kann líka so gott vera eitt vindeyga, sum gongur niður móti gólvinum.</s>”
                    </p>
                </quote>
            </div>
            <div>
                <head rend="bold">Kærarin:</head>
                <p>
                    <seg>Kærarin hevur tann 11/8 2021, gjørt viðmerkingar til ummælið hjá kommununi, og har stendur millum annað:</seg>
                </p>
                <quote>
                    <p>
                        <seg>”Kommunan viðmerkir at</seg>
                        <lb/>
                        <list rend="bullet">
                            <item>
                                <s xml:id="btp2xj5xz7">Tað er óheppið fyri samlaðu útsjóndina, um fasadan verður broytt í onkrum av húsunum.</s>
                                <s xml:id="dnk3vyppwk">Samlaða útsjóndin á raðhúsunum er longu nú ikki eins, tá nøkur hús hava takvindeygu og nøkur hava stór/smá vindeygu.</s>
                                <s xml:id="zgocrir6vt">Og nøkur hava als ongi vindeygu.</s>
                                <s xml:id="tqnfxwhigt">So ongi hús er sum nú er eins at síggja til.</s>
                                <s xml:id="bcw6yozulx">So eg meti ikki hendan grundgeving kann brúkast, fyri at afturkallað byggiloyvið.</s>
                            </item>
                            <item>
                                <s xml:id="paefw72nln">Altan skal vera í minsta lagið 2,5 m frá vegi, gøtu og grannamarkið (BK17, 2.2.3.2, stk. 1,2) Altanirnar á ovaru síðu eru bygdar út í mark, so her er minsta markið á 2,5 m frá vegi, gøtu og grannamarki ikki hildi, so eg meti ikki hendan grundgeving kann brúkast, fyri at afturkalla byggiloyvið.</s>
                            </item>
                            <item>
                                <s xml:id="ui5lbcodsv">Í stovuni er ein altanhurð.</s>
                                <s xml:id="wwelukcmon">Hetta kann líka so gott vera eitt vindeyga, sum gongur niður móti gólvinum.</s>
                            </item>
                        </list>
                    </p>
                    <p>
                        <s xml:id="weaaxxy2bv">Í stovuni hjá mær er ein altanhurð, ið kann latast upp, og ikki eitt vindeyga, sum gongur niður móti gólvinum.</s>
                        <s xml:id="q2lnv6yjji">Eg havi tí keypt eini raðhús, við eini altanhurð, við tí ætlan, at altan skuldi byggjast.</s>
                        <s xml:id="fqmlsthk63">Um hetta nú ikki ber til, meti eg hetta hava eina stóra virðisminking av ogn míni.</s>”
                    </p>
                </quote>
            </div>
            <div>
                <head rend="bold">Lógargrundarlag:</head>
                <p>
                    <s xml:id="wtg7tivfpm">Lóg um fyrisiting (Løgtingslóg nr. 132 frá 10. juni 1993 um fyrisitingarlóg).</s>
                    <seg>BK17.</seg>
                </p>
            </div>
            <div>
                <head rend="bold">Avgerðin hjá Kærunevndini í lendismálum:</head>
                <p>
                    <s xml:id="ozpznone2i">Kærunevndin skal viðmerkja, at ein viðkomandi spurningur, sum má svarast er, um loyvið frá kommununi, dagfest 9. apríl 2021 er ein fyrisitingarlig avgerð eftir fyrisitingarlógini, sum gongur umsøkjara til fulnar á møti, og tískil ikki krevur grundgeving, smb. § 21.</s>
                </p>
                <p>
                    <s xml:id="mpazn5hsma">Kærarin var av teirri fatan, at hann ikki var noyddur at fáa byggiloyvi, tí altanin er minni enn 5 m2.</s>
                    <s xml:id="zuzrvxi2n6">Hetta stendur á heimasíðuni hjá kommununi.</s>
                    <s xml:id="xaxzanendi">Har stendur tó eisini, at frástøðan uppá 2,5 m, skal vera yvirhildin, og tað er hon ikki í hesum máli.</s>
                    <s xml:id="snnfwuda4x">Tað var tó ikki nevnt nakað um frástøðu í umsóknini, loyvinum frá kommununi ella afturkalling av loyvinum frá kommununi.</s>
                </p>
                <p>
                    <seg>Orsøkin at spyrja kommununa kann síggjast í viðtøkunum fyri eigarafelagið í § 14 B, har tað millum annað stendur: <lb/> ”Ikki er loyvt eigara uttan góðkenning frá kommununi <lb/> - At broyta arkitekturin/útsjóndina á fastognini”</seg>
                </p>
                <p>
                    <s xml:id="cpswh4irvm">Kærarin hevði áður søkt um loyvi til at seta takvindeygu í, og fekk tá loyvi.</s>
                </p>
                <pb n="4"/>
                <p>
                    <s xml:id="sralj7o3rh">Um heimildin til, at kommunan skal góðkenna umsóknina, eru viðtøkurnar fyri eigarafelagið ella viðkomandi byggilóg, kann vera avgerandi fyri, um telduposturin frá málsviðgerðanum, dagfestur 9. apríl 2021, skal síggjast sum ein fyrisitingarlig avgerð ella ikki.</s>
                </p>
                <p>
                    <s xml:id="fwkphnhhxu">Um ætlanin hjá kæraranum ikki krevur loyvi, er ongin orsøk at søkja, og tískil heldur ikki neyðugt at fáa loyvi.</s>
                    <s xml:id="hktgpwj7g2">At kærarin søkir um loyvi, og fær tað, er ikki avgerandi fyri, um umsóknin var neyðug eftir byggireglunum.</s>
                </p>
                <p>
                    <s xml:id="u52m3cvd7v">Viðtøkurnar hjá eigarafelagnum – sum eru galdandi fyri hesa ognina – áseta, at kommunan skal geva loyvi, um man vil eitthvørt, t.d. at broyta arkitekturin/útsjóndina á ognini.</s>
                    <s xml:id="qije4lrkwt">Tað má skiljast soleiðis, at óansæð um broytingin í sær sjálvum krevur loyvi frá kommununi eftir byggireglunum, so skal kommunan geva ella sýta loyvi eftir viðtøkunum.</s>
                </p>
                <p>
                    <s xml:id="ovqrmcpd2f">Av tí, at kommunan gevur ella sýtir loyvi, er tað ein fyrisitingarlig avgerð, óansæð um heimildin er vanligu byggireglurnar ella viðtøkurnar hjá eigarafelagnum.</s>
                </p>
                <p>
                    <s xml:id="r6fowca2c2">Avgerðin, og afturkallingin av avgerðini, skal tískil metast eftir fyrisitingarligum reglum, so sum fyrisitingarlógini.</s>
                </p>
                <p>
                    <s xml:id="b2v7mad6dz">Viðvíkjandi grannahoyring skal viðmerkjast, at fyrisitingarlógin hevur í kap. 5 um partshoyring, í § 18, eina áseting um, at ein partur í einum máli skal kunnast um eina møguliga avgerð, og hava høvi til at koma við einum ummæli.</s>
                </p>
                <p>
                   <s xml:id="muyb35rj3d">Ásetingin í § 18 um partar, umfatar eisini onnur, sum fyrisitingin heldur (ella burdi hildið) skulu hava partsstatus.</s>
                    <s xml:id="vdd2piwgkc">Í byggimálum er tað serliga grannar, sum kunnu fáa partsstatus.</s> 
                </p>
                <p>
                    <s xml:id="kftmpdsn2p">Tað er í hesum máli viðkomandi fyrst at kanna um grannarnir høvdu/burdu havt partsstatus, og um so er, í øðrum føri at kanna hvat fylgjurnar av manglandi partshoyring hevur við sær.</s>
                </p>
                <p>
                    <s xml:id="gvy5lgu65d">Kærarin hevur sjálvandi sum umsøkjari partsstatus eftir fyrisitingarlógini, og er sum útgangsstøði einasti partur.</s>
                    <s xml:id="wkktpni4su">Onnur kunnu gerast partar, t.d., grannar, og tá grannar kunnu hugsast at hava partsstatus, er tað í førum, har ætlaða byggingin hevur konkretar, veruligar genir fyri viðkomandi granna.</s>
                    <s xml:id="o4crcup4qq">Tað er ikki so, at einhvør granni hevur partsstatus í øllum byggjaríum sum eru í grannalagnum.</s>
                </p>
                <p>
                    <s xml:id="phtvhqtio3">Kommunan hevur ikki í sínari viðgerð av málinum víðkað skaran av persónum við partsstatus til eisini at umfata grannar.</s>
                    <s xml:id="kbj3yq4bgy">Hetta er beinleiðis orsøkin til afturkallingina av loyvinum.</s>
                    <s xml:id="lcm2agloxu">Áttu grannarnir (og í so fall, hvørjir grannar) at hava partsstatus?</s>
                </p>
                <p>
                    <s xml:id="zy2ejc7eh2">Tað vanliga fyrisitingarliga kravið til, at ein granni fær partsstatus, er sum áður nevnt, at ætlaða byggingin hevur konkretar, veruligar genir fyri viðkomandi granna, antin í samband við byggingina ella aftaná byggingina.</s>
                </p>
                <p>
                    <s xml:id="hlefq3qsib">Í hesum máli gera teir báðir grannarnir, sum skriva seg at umboða eina ikki-defineraða mongd av grannum galdandi, at teir eru móti, at kærarin fær eina altan, tí eitt loyvi kann skapa presedens, so øll vilja hava eina altan.</s>
                    <s xml:id="dyrke4hndq">So, sjálvt um tað ikki eru beinleiðis genir av júst hesari altanini fyri hesar konkretu grannar, so kann tað seinni viðføra, at onnur gera altanir, sum teir hava beinleiðis genir av.</s>
                </p>
                <p>
                    <s xml:id="awzkzvqi7i">Tað er rættiliga greitt, at ongir grannar hjá kæraranum hava konkretar, veruligar genir av, at kærarin setir eina altan upp.</s>
                    <s xml:id="w3fuhv5emq">Arbeiðið við at seta altanina upp, er ikki serliga umfatandi, og fer neyvan at føra við sær larm í longri tíð, ella aðrar vansar man rímiligvís kann ímynda sær.</s>
                    <s xml:id="k6di7m3ppe">Kærarin hevur greitt frá, at <pb n="5"/> hansara raðhús er eitt endaraðhús, og altanin skal vera á einum stað, sum ikki gevur møguleika at hyggja inn til grannar. Hetta sjónarmiðið er stuðlað av myndum og tekningum.</s>
                </p>
                <p>
                    <s xml:id="piuuvb73ct">Eftirsum umsóknin eftir hesum at døma <hi rend="italic">ikki</hi> hevur konkretar og veruligar genir fyri grannarnar, er niðurstøðan tann, at grannar (teir navngivnu ella aðrir) ikki hava partsstatus eftir § 18 í fyrisitingarlógini í samband við umsóknina hjá kæraranum at seta upp altan.</s>
                </p>
                <p>
                    <s xml:id="cifptorrxm">Tað er tó møguligt, at úrslitið ikki er tað sama fyri hini raðhúsini, har ein altan gevur størri møguleikar fyri at hyggja inn til grannan, men í hesum raðhúsinum, verður tað also ikki mett at vera so.</s>
                </p>
                <p>
                    <s xml:id="z2v5cwqnng">Av tí, at grannarnir ikki hava partsstatus, er ikki neyðugt at kanna, hvat manglandi partshoyring førir við sær.</s>
                </p>
                <p>
                    <s xml:id="qbuoic3npw">Kærunevndin viðmerkir, at loyvið, sum kærarin tann 9. apríl 2021 fekk frá kommununi er tað, man á donskum kallar ”en begunstigende forvaltningsakt.”</s>
                    <s xml:id="hjthytnaan">Ein játtandi fyrisitingaravgerð.</s>
                </p>
                <p>
                    <s xml:id="beje4z6zd4">Ongin grundgeving er fyri avgerðini, og sambært § 21 kann manglandi grundgeving vera í ordan, um umsóknin gongur umsøkjara fult á møti, og tað ger avgerðin dagfest 9. apríl 2021.</s>
                </p>
                <p>
                    <s xml:id="kmf5ggk6a5">Tað skal nógv til at afturkalla eina játtandi fyrisitingaravgerð, men tað er ikki ómøguligt.</s>
                    <s xml:id="jjpxxoftj5">Tað skal meira til, um játtandi avgerðin hevur havt fylgjur fyri umsøkjaran, men er enn møguligt.</s> 
                </p>
                <p>
                    <s xml:id="ysqdobvphf">Í hesum máli sigur kærarin, at hon hevur bílagt altanina eftir at hava fingið játtandi svar frá kommununi.</s>
                    <s xml:id="nzgq35vdjn">Uttan at virðið er upplýst, verður tað mett sum ein rímiliga stór íløga, sum hevur fylgir fyri umsøkjaran.</s>
                    <s xml:id="l5j3nnfeic">Tað skulu sostatt sera góðar grundir til at afturkalla eina treytaleysa játtandi fyrisitingaravgerð.</s>
                    <s xml:id="awyjucbnii">Einasta orsøkin fyri at afturkalla játtandi avgerðina er, at har manglaði grannahoyring.</s>
                </p>
                <p>
                    <s xml:id="eauqazs7v7">Eftirsum grannarnir ikki høvdu partsstatus í hesum máli, er tað heldur ikki haldgóð orsøk at afturkalla játtandi avgerðina, at grannahoyring manglaði.</s>
                </p>
                <p>
                    <s xml:id="oltnwdhea2">Hini atlitini, sum kommunan seinni hevur gjørt galdandi (óheppið fyri samlaðu útsjóndina, manglandi frástøða eftir BK17), skulu stutt viðgerast.</s>
                </p>
                <p>
                    <s xml:id="is4thrxpqh">Í mun til um altanin er óheppin fyri samlaðu útsjóndina sæst, at hetta evnið er viðgjørt í svarinum dagfest 9. apríl 2021, tá umsøkjarin fekk loyvi, tí tað júst er slík atlit, kommunan skal taka, sambært viðtøkunum fyri eigarafelagið, tá kommunan antin gevur ella sýtir einari umsókn.</s>
                </p>
                <p>
                    <s xml:id="pzuutcjgje">Tá kommunan gevur loyvi, sambært viðtøkunum, so hevur kommunan tikið støðu til spurningin, og kann ikki seinni, langt aftaná játtanin er afturkallað, argumentera við, at tað er óheppið fyri samlaðu útsjóndina.</s>
                    <s xml:id="cjkkpotr5b">Kommunan visti fullvæl tá hon tók avgerðina 9. apríl 2021, hvørjar fylgjur altanin hevði fyri samlaðu útsjóndina.</s>
                    <s xml:id="mfejzxngrk">Ongi viðkomandi skjøl eru løgd fram, sum benda á annað.</s>
                </p>
                <p>
                    <s xml:id="igaft2rhoy">Í mun til manglandi frástøðu eftir BK17, sæst í BK17, 2.2.3.2, stk. 1,2: ”Fráleikakravið (2,5 m) er eisini galdandi fyri hevjað tilhaldsstøð úti (hevjað meira enn 30 cm yvir nátúrligt lendi), garðstovur, uttandura trappur, altanir, roykrør, takterassur og líknandi.”</s>
                </p>
                <p>
                    <s xml:id="qr5h72ql2a">Í t-postinum, sum byggiráðgevin sendi 6. apríl 2021, har hann spyr, um altanin krevur byggiloyvi ella ei, er einki nevnt um frástøðu.</s>
                    <s xml:id="i7ijjzomgx">Játtandi svarið frá kommununi 9. apríl 2021 nevnir heldur einki um frástøðu í samband við altanina.</s>
                </p>
                <p>
                    <s xml:id="cneyzbhcym">Tað er tó í svarinum gjørd ein viðmerking til eina trappu, sum var á einari tekning, sum var send inn í sambandi við umsóknina, og um hana sigur kommunan: <pb n="6"/> ”<s xml:id="rya3rb2rul">Royn nú og fá trappuna vekk av tekningini, hana hava vit tosað um fyrr.</s> <s xml:id="wwoxdjfol7">Hon er uttanfyri matrikulmark, so hatta ber ikki til.</s> <s xml:id="gnzxqsovvv">Gerið heldur eina gøtu, sum øll kunnu nýta fyri at koma niðan á vegin.</s>”</s>
                </p>
                <p>
                    <s xml:id="jft7y6klwz">Byggimálsviðgerðin hjá kommununi er sostatt vitandi um hvar markið er, ikki bara tí hann kann kanna tað, men er konkret vitandi um markið júst her, tí tað hava ’teir’ tosað um fyrr.</s>
                </p>
                <p>
                    <s xml:id="jtbcdslgrj">Tað hevur ongan konkretan týdning fyri verandi ella komandi bygging, at altanin er nærri enn 2,5 m frá mark, tí onki verður bygt frammanfyri hesi raðhúsini, sum altanin kann hava ávirkan á.</s>
                    <s xml:id="meruubbf7l">Altanin vil eftir umsóknini og tekningunum ’fylla’ eitt horn í raðhúsinum, og hon stingur sostatt ikki longur út enn fasadan á raðhúsinum ger frammanundan.</s>
                </p>
                <p>
                    <s xml:id="cge2ifhtj2">Sjálvt um frástøðan ikki er nevnd, hvørki í umsóknini ella avgerðini, ella afturkallingini av játtandi avgerðini, og serliga tí manglandi frástøðan ongan sjálvstøðugan týdning hevur fyri grannar ella onnur, verður tað ikki mett at vera ein mangul, sum ger umsóknina og avgerðina ógylduga í sær sjálvum.</s>
                </p>
                <p>
                    <s xml:id="oi7ukunrgh">Niðurstøðan hesum viðvíkjandi er, at játtandi avgerðin inniber eitt undantak til regluna um frástøðu.</s>
                </p>
                <p>
                    <s xml:id="o2atxcdt5c">Tískil er samlaða niðurstøðan, at avgerðin dagfest 9. apríl 2021 er ein játtandi fyrisitingaravgerð, sum ikki kann afturkallast vegna manglandi grannahoyring.</s>
                </p>
                <p>
                    <s xml:id="geo75j76yt"><hi rend="bold">Kærunevndin í lendismálum avgjørdi at ganga kæruni á møti.</hi></s>
                    <s xml:id="k2lwbpm2ay"><hi rend="bold">Mett verður, at játtandi fyrisitingarliga avgerðin er bindandi fyri kommununa, og at kærarin hevur fingið loyvi at seta upp altan, sambært umsóknini dagfest 6. apríl 2021.</hi></s>
                </p>
            </div>
        </body>
    </text>
</TEI>