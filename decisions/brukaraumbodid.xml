<teiCorpus xmlns="http://www.tei-c.org/ns/1.0" version="3.3.0">
    <teiHeader>
        <fileDesc>
            <titleStmt>
                <title type="main">Avgerðir frá Brúkaraumboðnum</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
        </fileDesc>
    </teiHeader>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Góður marknaðarføringssíður, avtalur, annað</title>
            </titleStmt>
            <sourceDesc>
                <bibl>
                    <title level="a" type="main">Góður marknaðarføringssíður, avtalur, annað</title>
                    <author>Brúkaraumboðið</author>
                    <publisher>Brúkaraumboðið</publisher>
                    <idno type="url">https://www.bruk.fo/fo/kunning/avgerdir/avgerdir-eftir-evni/godur-marknadarfoeringssidur-avtalur-annad</idno>
                    <ref type="source" target="https://www.bruk.fo/fo/kunning/avgerdir/avgerdir-eftir-evni/godur-marknadarfoeringssidur-avtalur-annad">Original URL</ref>
                    <date type="accessed" when="2025-09-17" />
                </bibl>
            </sourceDesc>
        </fileDesc>
        <text>
            <front>
                <div>
                    <head rend="bold">Góður marknaðarføringssíður, avtalur, annað</head>
                </div>
            </front>
            <body>
                <div type="decision">
                    <head type="bold">Strandferðslan broytir endurgjald fyri 10-túra kort</head>
                    <p>
                        <s>Brúkaraumboðið fekk í januar og februar í ár tvær klagur um mannagongdina hjá Strandferðsluni at ógilda 10-túrakortini.</s>
                        <s>Strandferðslan hevði boðað frá, at virðið á óbrúktum klippum á 10-túrakortum kundi flytast á eitt virðiskort, sum vórðu galdandi fyri allar bygda- og oyggjaleiðir.</s>
                    </p>
                    <p>
                        <s>Hetta kostaði eitt ómaksgjald á 50 krónur.</s>
                        <s>Eisini segði Strandferðslan í fyrstu kunngerðini, at virðið undir 50 krónur vórðu ikki endurgoldin.</s>
                        <s>Samstundis var freist sett, at virðið á óbrúktum klippum á 10-túrakortunum skuldi flytast á virðiskort innan 1. januar 2016.</s>
                    </p>
                    <p>
                        <s>Brúkaraumboðið ivaðist í heimildini í avtaluni millum Strandferðsluna og brúkaran at seta ómaksgjald á og at strika virði undir 50 krónur.</s>
                        <s>Brúkaraumboðið vísti eisini á, at sambært fyrningarlógini var fyrningarfreist fyri flyting av persónum 5 ár.</s>
                    </p>
                    <p>
                        <s>Í samráð við Brúkaraumboðið hevur Strandsferðslan broytt mannagongdina.</s>
                        <s>Tey, sum hava óbrúkt klipp á 10-túrakortum kunnu fáa virðið á óbrúktum klippum flutt á eitt virðiskort til í seinasta lagi 31. desember 2019.</s>
                        <s>Virðið undir 50 krónur verða eisini flutt á eitt virðiskort, og Strandferðslan hevur eisini avgjørt at strika ómaksgjaldið á 50 kr.</s>
                    </p>
                </div>
                <div type="decision">
                    <head rend="bold">Broyting av pakkabygnaði hjá Televarpinum</head>
                    <p>
                        <seg>Útgivið, tann 18. September 2014 (Seinasta rættað, tann 18. September 2014)</seg>
                    </p>
                    <p>
                        <s>Brúkaraumboðið hevur viðgjørt mál um broyting av pakkabygnaði og prísum hjá Televarpinum.</s>
                    </p>
                    <p>
                        <s>Televarpið broytti pakkabygnaðin í fjør við virknaði frá 1. december 2013.</s>
                        <s>Haldini at velja í millum fóru frá fýra til trý.</s>
                        <s>Allir televarpshaldarar fingu tillutað nýtt hald í samband við broytingina.</s>
                    </p>
                    <p>
                        <s>Brúkaraumboðið fekk klagur frá haldarum um, at tey høvdu fingið tillutað nýggj hald saman við nýggjum prísum uttan frammanundan at hava biðið um hetta.</s>
                    </p>
                    <p>
                        <s>Brúkaraumboðið valdi at kanna framferðina hjá Televarpinum í samband við broytingarnar og um broytingarnar vóru so týðandi, at tær vóru at síggja sum ein nýggj avtala og tí kravdi samtykki frá viðskiftafólkunum.</s>
                    </p>
                    <p>
                        <s>Meginreglan er, at avtalur verða fingnar í lag millum tveir partar við at partarnir gera nakað virkið og munnliga ella skrivliga seta fram tilboð og váttan um tilboð.</s>
                    </p>
                    <p>
                        <s>Televarpið hevur heimild í standardavtalutreytunum í ávísan mun at gera broytingar í haldum og prísum.</s>
                    </p>
                    <p>
                        <s>Neyðugt er av praktiskum ávum hjá Televarpinum at gera smærri tillagingar í haldum og prísum uttan serstakt samtykki frá haldarunum, undir tí fortreyt, at hvør einstakur haldari fær kunning um hetta og á henda hátt hevur møguleika at taka støðu til, um haldarin framvegis ynskir avtaluna.</s>
                    </p>
                    <p>
                        <s>Televarpið hevur upplýst Brúkaraumboðnum, at neyðugt var broyta pakkabygnað og prís orsakað av úrsliti av samráðingum við rásveitarar.</s>
                    </p>
                    <p>
                        <s>Sambært § 22 í marknaðarføringslógini skal Brúkaraumboðið royna at ávirka vinnurekandi at virka eftir meginregluni fyri góðan marknaðarføringssið og yvirhøvir at halda lógina.</s>
                        <s>Brúkaraumboðið hevur tí samráðst við Televarpið um eina loysn á hesum máli.</s>
                    </p>
                    <p>
                        <seg> Brúkaraumboðið og Televarpið eru samd um hesa niðurstøðu: <lb /> Televarpið gevur Brúkaraumboðnum hesa tilsøgn: <lb /> 1) Televarpið broytir sínar standardavtalutreytir á tann hátt, at møguleiki verður hjá haldarum at sleppa úr haldunum áðrenn týðandi broytingar verða settar í verk. Eisini verður staðfest í avtalutreytunum, at broytingar, ið hava við sær, ein rás fellur burtur úr pakkanum, er at síggja sum ein týðandi broyting; <lb /> 2) Um Televarpið ger týðandi broytingar, kunnar Televarpið síni viðskiftafólk individuelt, um sakligu orsakirnar til broytingarnar og hvussu haldararnir kunnu gerast leysir av avtaluni, áðrenn broytingin fær gildi; <lb /> 3) Tá broytingar verða gjørdar, ger Televarpið eina ítøkiliga meting av, um hesar eru so týðandi, at broytingarnar krevja samtykki frá hvørjum einstøkum haldara; </seg>
                    </p>
                    <p>
                        <s>Um ein vinnurekandi setir til viks eina tilsøgn, sum hann hevur givið Brúkaraumboðnum, kann Brúkaraumboðið geva áleggingar, sum verða mettar neyðugar til tess, at tilsøgnin verður hildin.</s>
                    </p>
                    <p>
                        <s>Undir viðgerðini av málinum hevur Brúkaraumboðið gjørt Televarpið vart við, at í § 13 í lóg um marknaðarføring er krav, at upplýst verður um samlaðan prís fyri eina tænastu.</s>
                        <s>Kortleigan eigur tí at verða roknað við í tann samlaða mánaðarliga prísin.</s>
                        <s>Televarpið hevur tikið hetta til eftirtektar og broytt prísupplýsingarnar á heimasíðu síni.</s>
                    </p>
                    <p>
                        <s>Brúkaraumboðið mælti eisini Televarpinum til at upplýsa, at neyðugt er at rinda kringvarpsgjald umframt gjald fyri televarpshaldið.</s>
                        <s>Hetta verður upplýst í standardtreytunum, men ikki á heimasíðuni annars.</s>
                        <s>Televarpið hevur tikið tilmælið til eftirtektar og upplýsir um hetta á síni heimasíðu.</s>
                    </p>
                    <p>
                        <s>Brúkaraumboðið upplýsir, at talan hevur verið um góðar og konstruktivar samráðingar við Televarpið har endamálið hevur verið at betra um støðuna hjá brúkarunum.</s>
                    </p>
                    <p>
                        <seg>Brúkaraumboðið</seg>
                    </p>
                </div>
                <div type="decision">
                    <head type="bold">Avgerð: Mál um sølu av gomlum mati hjá Bónus á Tvøroyri.</head>
                    <p>
                        <seg>Útgivið, tann 26. October 2009 (Seinasta rættað, tann 10. March 2010)</seg>
                    </p>
                    <p>
                        <s>
                            <hi rend="bold">Brúkaraumboðið hevur móttikið klagu frá brúkara tann 15. okt. 2009, um ymiskar kjøtvørur, til sølu úr kølidiskinum fyri 1/2 prís ella minni hjá Bónus á Tvøroyri, sum eru farnar út um síðasta søludag.</hi>
                        </s>
                    </p>
                    <p>
                        <s>Brúkaraumboðið tekur sær av marknaðarføring av vørum og tænastum sambært marknaðarføringarlógini, og ikki tá ið okkurt er galið við vøruni ella tænastuni sjálvari.</s>
                        <s>Keypilógin fevnir um økið, har ið vørur ella tænastur ikki eru í lagi.</s>
                    </p>
                    <p>
                        <s>Tó kann brúkaraumboðið, við heimild í marknaðarføringarlógini § 1 um góðan marknaðarføringssið, í einstøkum førum taka mál upp, sum eru av samfelagsligum týdningi, tá ið talan er um brúkaravernd í aðrari lóggávu.</s>
                        <s>Brúkaraumboðið hevur valt, at taka hetta mál upp, og var klagan send Bónusi á Tvøroyri til hoyringar.</s>
                    </p>
                    <p>
                        <s>Bónus hevur tann 21. okt. 2009, sent Brúkaraumboðnum umbering fyri hesa hending, og eru sera hørm um at hetta er komið fyri, og vilja gera alt fyri at slíkt ikki nakrantíð endurtekur seg.</s>
                        <s>Brúkaraumboðið er fegið um skjóta og greiða avgreiðslu frá Bónus, og ger ikki meir við hetta mál.</s>
                    </p>
                    <p>
                        <s>Bónus o.a. handlar eru góðkendir eftir § 32 í Matvørulógini, og eru undir regluligum eftirliti av Heilsufrøðiligu Starvsstovuni.</s>
                        <s>Útgingin vøra skal ikki seljast -hvørki fyri heilan, hálvan ella ongan prís.</s>
                    </p>
                    <p>
                        <s>Brúkaraumboðið vil takka Bónus, fyri gott samsstarv í málinum, og er Bónus eisini á henda hátt, við til at fremja góðan marknaðarføringssið í Føroyum.</s>
                    </p>
                </div>
                <div type="decision">
                    <head type="bold">Greiðari at gera avtalu</head>
                    <seg>Útgivið, tann 17. March 2014 (Seinasta rættað, tann 17. March 2014)</seg>

                    <p>
                        <s>Brúkaraumboðið hevur viðgjørt mál um avtalutreytir og mannagongd, tá venjing verður keypt í Vælveru Fitness.</s>
                    </p>

                    <p>
                        <s>Málið byrjaði við klagu frá brúkara, ið hevði keypt sær venjing í ein mánað.</s>
                        <s>Keypið varð framt inni í venjingarstøðini og ikki umvegis heimasíðuna.</s>
                        <s>Goldið varð kontant.</s>
                        <s>Seinni fekk klagarin uppkrav fyri fleiri mánaðir.</s>
                        <s>Orsøkin til hetta var, at haldið ikki var uppsagt og tí helt á fram.</s>
                        <s>Brúkarin var tó ikki greið yvir, at talan var um eitt hald og gjørdist tí bilsin av kravinum hon fekk ímóti sær.</s>
                    </p>

                    <p>
                        <s>Brúkaraumboðið gjørdi av at kanna nærri mannagongdina, tá keypt verður í sjálvari venjingarstøðini og um standardtreytirnar um keyp eru nóg greiðar, serliga í mun til, um tað er nóg greitt, um talan er um leypandi hald.</s>
                    </p>

                    <p>
                        <s>Útgangsstøðið er, at tað er tann vinnurekandi, ið skal prógva, at avtala er gjørd, tvs.</s>
                        <s>í hesum føri, at klagarin hevði teknað eitt hald og ikki keypt ein mánaða venjing.</s>
                        <s>Hinvegin er tað brúkarin, ið skal prógva, at hann hevur meldað seg úr ella sagt haldið upp.</s>
                    </p>

                    <p>
                        <s>Brúkaraumboðið metti ikki, at tað framgekk greitt av avtaluni millum klagara og venjingarmiðstøðina, at klagari hevði teknað eitt hald, ið helt á fram, til hetta varð uppsagt.</s>
                        <s>Hetta gav høvi til, at tað verður gjørt greiðari fyri brúkaran, tá avtala verður gjørd, at talan er um eitt leypandi hald, ið heldur á fram, til haldið verður uppsagt.</s>
                    </p>

                    <p>
                        <s>Í málsviðgerðini kom eg fram á og gjørdi Vælveru Fitness vart við, at á haldum við bindingstíð, varð samlaði prísurin fyri haldið ikki upplýstur.</s>
                        <s>Hetta er krav sambært lóg um marknaðarføring.</s>
                    </p>

                    <p>
                        <s>Sambært lóg um marknaðarføring skal Brúkaraumboðið við samráðingum royna at ávirka vinnurekandi at virka eftir meginreglunum fyri góðan marknaðarføringssið og yvirhøvur at halda lógina.</s>
                    </p>

                    <p>
                        <s>Brúkaraumboðið hevur tí vent sær til Vælveru Fitness og víst á omanfyri nevndu viðurskifti.</s>
                    </p>

                    <p>
                        <s>Vælvera Fitness hevur tikið tilmælini frá Brúkaraumboðnum til eftirtektar og slept ítøkiliga innheintingarmálinum.</s>
                        <s>Vælvera Fitness hevur í síni standardavtalu gjørt greiðari, at talan er um eitt leypandi hald, umframt at upplýst verður um samlaða prísin fyri hald við bindingstíðum.</s>
                    </p>

                    <p>
                        <s>Brúkaraumboðið ger tí ikki meira við málið.</s>
                    </p>

                    <p>
                        <s>Brúkaraumboðið mælir øllum brúkarum til at lesa avtalutreytirnar væl, áðrenn hald verða teknað í venjingarmiðstøðum.</s>
                    </p>

                    <div>
                        <p>
                            <seg>Viðkomandi ásetingar í marknaðarføringslógini:</seg>
                        </p>
                        <p>
                            <seg>§ 1. <s>Tey, ið smbrt. § 2 eru umfatað av hesi lóg, skulu sýna góðan marknaðarføringssið við atliti til brúkaran, vinnurekandi og almenn samfelagsáhugamál.</s></seg>
                        </p>
                        <p>
                            <seg>
                                <seg>§ 13.</seg>
                                <s>Í sambandi við vinnuligt útboð av vørum til brúkarar, tó undantikið søla av vørum á uppboðssølu, skal við merking, skelting ella á annan hátt týðiliga upplýsast um samlaða prísin fyri vøruna, íroknað til dømis ómaksgjøld, útreiðslur, meirvirðisgjald, fløskupant og líknandi, umframt øll onnur avgjøld.</s>
                                <s>Avgjøld ella útreiðslur, sum tann vinnurekandi ikki hevur skyldu til at krevja beinleiðis frá brúkaranum, eru ikki fevnd av 1. pkt., men skulu upplýsast fyri seg.</s>
                                <s>Verða vørur bjóðaðar út elektroniskt til brúkaran við møguleika fyri at bíleggja, eru 1. og 2. pkt. eisini galdandi.</s>
                                <lb />
                                <seg>Stk. 2.</seg>
                                <s>Stk. 1, 1. og 2. pkt. eru eisini galdandi í sambandi við vinnuliga sølu av tænastum til brúkarar á einum føstum handilsstaði, og tá tænastan verður bjóðað út elektroniskt til brúkararnar við møguleika fyri at bíleggja.</s>
                                <s>Í førum, har tað ikki er møguligt at upplýsa samlaða prísin fyri tænastuna, skal kunnast um grundarlagið fyri at útrokna prísin, um hendan kunningin ger tað møguligt hjá brúkaranum sjálvum at rokna út endaliga prísin.</s>
                                <s>Um tað vegna mongdina av útbodnum tænastum ikki er møguligt at lata prís ella útrokningargrundarlag fyri tær allar, skal prísurin ella útrokningargrundarlagið fyri eitt viðkomandi og umboðandi úrval av tænastunum upplýsast.</s>
                            </seg>
                        </p>
                    </div>
                </div>
                <div type="decision">
                    <head type="bold">Avgerð: Mál um sølu av feilmerktum kjøti hjá Føroya Keypssamtøku í Suðuroy</head>
                    <p>
                        <seg>Útgivið, tann 30. October 2009 (Seinasta rættað, tann 10. March 2010)</seg>
                    </p>
                    <p>
                        <s>Við heimild í marknaðarføringarlógini § 1 um góðan marknaðarføringarsið, so hevur Brúkaraumboðið tikið mál upp, sambært framsend skjøl.</s>
                        <s>Talan er um vøru, sum er farin um síðsta søludag tann 7. okt. 2009.</s>
                        <s>Talan er um kjøt, sum var keypt úr frostdiskinum hjá Føroya Keypssamtøku í Suðuroy tann 26. okt. 2009.</s>
                    </p>
                    <p>
                        <s>Tá ið talan er um brot á matvørulógina, so kann Brúkaraumboðið taka málið upp, við tað at talan er um brot á aðra brúkaraverndarlóg, sum hevur stóran samfelagsligan týdning, og tískil eisini, tá ið talan er um brúkaravernd fyri einstaka brúkaran.</s>
                    </p>
                    <p>
                        <s>Føroya Keypssamtøka hevur havt málið til hoyringar, og hava greitt frá, við hoyringsskrivi dagf. 27. okt. 2009, at í pakkideildini er hendur ein feilur í samband við pakkingina av kjøtinum.</s>
                        <s>Um rætt var atborði, undir merkingini av vøruni, so var vøran merkt sum frystivøra.</s>
                        <s>Haldføri skuldi ikki verði 1 dagur, men 30 dagar.</s>
                        <s>Malið oksakjøt, sum skal seljast fekst, skal merkjast kølivøra við haldføri í 1 dag og skal ikki seljast aftaná hesa tíðarfreist.</s>
                        <s>Sostætt er talan um ein feil.</s>
                        <s>Føroya Keypssamtøka hevur lovað, at tað framyvir verður gjørt meira burtur úr at kanna vørunar, áðrenn tær verða lagdar fram.</s>
                        <s>Vit harmast um mistakið og vilja royna at sleppa undan feilum av hesum slagi framyvir.</s>
                    </p>
                    <p>
                        <s>Brúkaraumboðið er fegið um skjóta og greiða avgreiðslu frá Føroya Keypssamtøku, og ger ikki meir við hetta mál.</s>
                    </p>
                    <p>
                        <s>Føroya Keypssamtøa o.a. handlar eru góðkendir eftir § 32 í Matvørulógini, og eru undir regluligum eftirliti av Heilsufrøðiligu Starvsstovuni.</s>
                        <s>Útgingin vøra skal ikki seljast – og feilmerking er villeiðandi um haldbari og uppruna av vøruni.</s>
                    </p>
                    <p>
                        <s>Slík mál kunnu eisini kærast til Heilsufrøðilga Starvsstovuna.</s>
                    </p>
                    <p>
                        <seg>Vinarliga</seg>
                    </p>
                    <p>
                        <seg>Andrass Holm Arge, Brúkaraumboð, Vágur tann 30. okt. 2009.</seg>
                    </p>
                </div>
                <div type="decision">
                    <head type="bold">Avgerð: Mál um kortleiguhækkan hjá Televarpinum</head>
                    <p>
                        <seg>Útgivið, tann 26. November 2009 (Seinasta rættað, tann 26. November 2009)</seg>
                    </p>
                    <p>
                        <s>Brúkaraumboðið hevur tann 2. november 2009, tikið mál upp um kortleiguhækkan hjá Televarpinum.</s>
                        <s>Fyrr í ár hækkaði Televarpið gjaldið við kr. 40 um hálvárið t.e. frá kr. 190 til kr. 230.</s>
                        <s>Hækkingin varð fráboða tann 30. apríl 2009, á heimasíðuni hjá Televarpinum og á kunningarrás felagsins Rás 1 umframt í lýsingum í bløðunum.</s>
                        <s>Hækkingin kom í gildi tann 1. juni 2009.</s>
                    </p>
                    <p>
                        <s>Brúkaraumboðið reisti spurningin fyri Televarpinum, um tað var í tráð við góðan marknaðarføringssið, og um fráboðanin var framd nøktandi.</s>
                        <s>Brúkaraumboðið hevur móttkið hoyringssvar frá Televarpinum tann 3. november 2009, har mett verður, at fráboðanin hevur verið nøktandi.</s>
                        <s>Brúkaraumboðið hevur eisini verið á fundi við Televarpið tann 17. november 2009, har ið Brúkaraumboðið gjørdi vart við, at málið eisini verður mett eftir tí siðvenju, sum t.d. tann danska Brúkaraumboðið hevur.</s>
                        <seg>Víst verður til vegleiðing á leinkju: http://www.forbrug.dk/forbrugerombudsmanden/sager-og-retningslinjer/retningslinjer/retningslinjer/gebyr-15/#SEKS</seg>
                    </p>
                    <p> Víst varð til § 15 í marknaðarføringarlógini um ómaksgjøld: <lb />
                        <seg>
                            <seg>§ 15.</seg>
                            <s>Um støddin ella innkrevjingin av einum ómaksgjaldi, sbr. § 13, stk. 5, sum ikki er ásett við lóg, í einari avtalu, sum gongur yvir tíð, kann broytast á neiligan hátt fyri brúkaran, skal skilliga leggjast dentur á treytirnar fyri hesum í avtaluni.</s>
                            <lb />
                            <seg>Stk. 2.</seg>
                            <s>Broytingar í ómaksgjøldum ella innkrevjing av nýggjum ómaksgjøldum í einari avtalu, sum gongur yvir tíð, skulu altíð fráboðast við rímiligari freist, áðrenn hetta fær virknað fyri brúkaran.</s>
                            <lb />
                            <seg>Stk. 3.</seg>
                            <s>Er broytingin í ómaksgjaldi munandi, ella verður nýtt ómaksgjald kravt, skal hetta fráboðast brúkaranum við individuellum samskifti, áðrenn broytingin fær virknað.</s>
                            <s>Hevur brúkarin rætt at siga avtaluna upp, skal hetta standa í fráboðanini, umframt við hvørjum treytum brúkarin kann siga avtaluna upp.</s>
                        </seg>
                    </p>
                    <p>
                        <s>Sambært lógini um góðan marknarføringssið er Brúkaraumboðið komið til ta niðurstøðu, at fráboðanin hjá Televarpinum um hækking í kortleiguni ikki var nøktandi, hóast lýst hevur verið á heimasíðu felagsins umframt á Rás 1 og í lýsingum í bløðunum.</s>
                        <s>Fráboðanin var bara ikki nóg sjónlig í lýsingunum, tí talan var um sølulýsing, har ið prísurin verður nevndur.</s>
                        <s>Talan var tí ikki um eina týðuliga og greiða fráboðan um kortleiguhækkan til brúkaran.</s>
                    </p>
                    <p>
                        <s>Sambært § 15, stk. 3 í marknaðarføringarlógini, so skulu munandi broytingar, fráboðast við individuellum samskifti, áðrenn broytingin fær virknað, og í fráboðani skal eisini verða sagt frá, um og á hvønn hátt brúkarin kann uppsiga avtaluna, áðrenn hon fær virknað.</s>
                        <s>Um hugt verður eftir tí vegleiðing sum danski Brúkaraumboðsmaðurin leggur til grund, so eru munandi broytingar ein meting, tó verður sagt at um so er at hækkingin er meiri enn 10 %, so er talan um eina munandi hækking, sum krevur fráboðan til hvønn einstakan.</s>
                        <s>Hækkingin í kortleiguni var munandi hægri enn tey 10 %, hóast talan er um lutfalsliga lítla hækking á 6,66 kr/mánaða íroknað mvg.</s>
                        <s>Í mun til útlendskar veitarar hevur Televarpið lægri kortleigu og hevur hvørki hækkað kortleiguna ella pakkaprísirnar í fleiri ár.</s>
                        <s>Brúkaraumboðið og Televarpið eru samd um, at tað ikki er neyðugt at fráboða hesa príshækking indivuelt út til hvønn einstaka kunda.</s>
                    </p>
                    <p>
                        <s>Príshækkingina hevur ikki nakrar stórvegis avleiðingar fyri brúkaran, tí møguligt var hjá brúkaranum at strika haldið hjá Televarpinum áðrenn hendan príshækking kom í gildið.</s>
                        <s>Televarpið hevur stutta uppsagnarfreist, so brúkarin hevur møguleika at strika haldið hvønn mánaða.</s>
                    </p>
                    <p>
                        <s>Televarpið hevur tikið niðurstøðuna hjá Brúkaraumboðnum til eftirtektar, og hevur givið tilsøgn um, at komandi hækkingar ella broytingar verða kunngjørdar sjónligari í teimum føroysku bløðunum.</s>
                        <s>Brúkaraumboðið ger ikki meir við hetta mál.</s>
                    </p>
                    <p>
                        <s>Brúkaraumboðið, Vágur tann 26. november 2009.</s>
                        <lb />
                        <seg>Andrass Holm Arge</seg>
                    </p>
                </div>
                <div type="decision">
                    <head type="bold">Ónevndur lýsari</head>
                    <p>
                        <seg>Útgivið, tann 24. September 2009 (Seinasta rættað, tann 24. September 2009)</seg>
                    </p>
                    <p>
                        <s>Ein fyritøka hevur eina lýsing til ummælis, forhandarmeting, hjá Brúkaraumboðnum.</s>
                    </p>
                    <p>
                        <s>Lýsingin byggir á, hvussu týdningarmikið reinføri er.</s>
                        <s>Lýsingin leggur upp til, at um tú brúkar ávís amboð, so verjir tú teg móti svínakrími, H1N1.</s>
                    </p>
                    <p>
                        <s>Men Brúkaraumboðið vísir á, at hann ikki kann góðtaka eina lýsing, sum inniheldur orðingar um H1N1.</s>
                    </p>
                    <p>
                        <s>Tað er í stríð við góðan marknaðarføringssið at leypa ótta og angist á fólk fyri at fremja sølu av vørum og tænastum.</s>
                    </p>
                    <p>
                        <s>Fyritøkan tók metingina til eftirtektar og orðaði lýsingina av nýggjum.</s>
                    </p>
                </div>
            </body>
        </text>
    </TEI>
    <TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
        <fileDesc>
            <titleStmt>
                <title type="main">Góður marknaðarføringssíður, avtalur, annað</title>
            </titleStmt>
            <sourceDesc>
                <bibl>
                    <title level="a" type="main">Villleiðandi marknaðarføring, prísmarknaðarføring og sølufremjandi tiltøk</title>
                    <author>Brúkaraumboðið</author>
                    <publisher>Brúkaraumboðið</publisher>
                    <idno type="url">https://www.bruk.fo/fo/kunning/avgerdir/avgerdir-eftir-evni/villleidandi-marknadarfoering-prismarknadarfoering-og-soelufremjandi-tiltoek</idno>
                    <ref type="source" target="https://www.bruk.fo/fo/kunning/avgerdir/avgerdir-eftir-evni/villleidandi-marknadarfoering-prismarknadarfoering-og-soelufremjandi-tiltoek">Original URL</ref>
                    <date type="accessed" when="2025-09-17" />
                </bibl>
            </sourceDesc>
        </fileDesc>
        <text>
            <front>
                <div>
                    <head rend="bold">Villleiðandi marknaðarføring, prísmarknaðarføring og sølufremjandi tiltøk</head>
                </div>
            </front>
            <body>
                <div type="decision">
                    <head rend="bold">Brúkaraumboðið gevur Føroya Tele ábreiðslu</head>

                    <p>
                        <s>Brúkaraumboðið hevur kannað marknaðarføringina, tá Føroya Tele í fjør lýsti við, at tollaksmessudag vóru iPhone 6 Plus 64GB fartelefonir seldar á tilboði í telebúðunum kring landið.</s>
                    </p>

                    <p>
                        <s>Føroya Tele lýsti á síni Facebook-síðu við tilboðnum, sum var nevnt óhoyrt kvetti.</s>
                        <s>Fartelefonin, sum fyrr um árið hevði kostað 7.995 kr og í desember hevði kostað 5.995 kr, var í tilboðnum lýst til sølu fyri 2.995 kr.</s>
                        <s>Í niðurstøðuni hjá Brúkaraumboðnum verður sagt, at Føroya Tele breyt marknaðarføringslógina, tí felagið ikki gjørdi vart við, at talan var um avmarkaða nøgd.</s>
                        <s>Longu tíðliga tollaksmessudag vóru útbodnu fartelefonirnar útseldar.</s>
                    </p>

                    <p>
                        <s>Marknaðarføringslógin ásetur, at um væntast kann, at fleiri hava hug at keypa eina vøru á tilboði enn vørur eru, so eigur vinnurekandi at lýsa við, at nøgdin er avmarkað.</s>
                        <s>Brúkaraumboðið vísir á, at í teimum seks telebúðunum kring landið vóru 24 iPhone 6 Plus 64GB til sølu.</s>
                        <s>Og Føroya Tele átti tí at lýst við at nøgdin var avmarkað.</s>
                        <s>Eisini átti Føroya Tele, tá sølan í einstøku telebúðunum var so avmarkað sum hon var, at hava upplýst, hvussu nógvar fartelefonir vóru til sølu í einstøku búðunum.</s>
                    </p>

                    <p>
                        <s>Føroya Tele sigur seg harmast støðuna.</s>
                        <s>Við støði í sera sløku søluni av iPhone 6 Plus alt 2015 heldur Føroya Tele ikki at felagið kundi vænta, at eftirspurningurin brádliga skuldi gerast so stórur at keypa hesa fartelefonina.</s>
                        <s>Tí metti Føroya Tele ikki, at tað var tørvur á at nevna, at nøgdin av fartelefonum á tilboði var avmarkað.</s>
                    </p>

                    <p>
                        <s>Brúkaraumboðið minnir eisini Føroya Tele á at vera neyvari, tá krónutal verður sett á, hvussu stórur avslátturin er á eini vøru.</s>
                        <s>Í hesum førinum varð sagt, at avslátturin var 5.000 kr.</s>
                        <s>Men seinastu tríggjar vikurnar fyri tilboðið, var prísurin 4.995 kr, so rætt hevði verið at sagt, at avslátturin var 3.000 kr.</s>
                    </p>

                    <p>
                        <s>Mint verður eisini á, at lýsast skal við fyrrprísi, tá lýst verður við serligum tilboðum.</s>
                    </p>

                    <p>
                        <s>Brúkaraumboðið hevur áður viðgjørt mál um brot á marknaðarføringslógina, sum Føroya Tele rindaði bót fyri.</s>
                        <s>Í hesum førinum verður málið ikki latið løgrregluni, men Brúkaraumboðið heitir á Føroya Tele um at gera sær størri ómak við at halda marknaðarførinslógina.</s>
                    </p>

                    <p>
                        <s>Føroya Tele vísir á, at ovurstóra undirtøkan fyri hesum fartelefon-tilboði kom óvart á tey, ætlanin var ongantíð at bróta marknaðarføringslógina og heldur ikki at villeiða sína kundar.</s>
                        <s>Føroya Tele sigur, at hetta málið fær felagið at styrkja um førleikarnar í marknaðarføringslógini.</s>
                    </p>

                    <p>
                        <s>Brúkaraumboðið ger ikki meiri við hetta málið.</s>
                    </p>
                </div>
                <div type="decision">
                    <head rend="bold">Avgerð: Mál um villeiðandi og skeiva lýsing hjá Elding</head>
                    <p>
                        <seg>Útgivið, tann 23. September 2010 (Seinasta rættað, tann 23. September 2010)</seg>
                    </p>
                    <div>
                        <head rend="bold">Samandráttur</head>
                        <p>
                            <s>Brúkaraumboðið móttekur tann 27. juli 2010 ein klagu viðvíkjandi lýsingarspot í Rás 2 frá Elding um telduspælið ”Starcraft 2”, har ið Elding sigur fylgjandi: “Nú er tað her, telduspælið, ið júst tú hevur bíðað eftir, ”Starcraft 2” kemur út í dag.</s>
                            <s>Spælið ”Starcraft 2” fæst bara í Elding.</s>
                            <seg>Elding Klaksvík, Elding Saltangará og Elding Miðlon.”</seg>
                        </p>
                        <p>
                            <s>Brúkaraumboðið hevur avgjørt at viðgera málið, við at kanna nærri, um Elding við hesum marknaðarføringarhátti, hevur sýnt góðan marknaðarføringarsið, somuleiðis hvørt tað fyriliggur brot á forboðið í marknaðarføringarlógini § 3, stk. 1 um skeiva og villleiðandi umrøðu.</s>
                        </p>
                    </div>
                    <div>
                        <seg>Marknaðarføringarlógin § 1 er soljóðandi:</seg>
                        <head rend="bold center">Góður marknaðarføringssiður</head>
                        <p>
                            <seg>
                                <hi rend="bold">§ 1.</hi>
                            </seg>
                            <s>Tey, ið smbrt. § 2 eru umfatað av hesi lóg, skulu sýna góðan marknaðarføringssið við atliti til brúkaran, vinnurekandi og almenn samfelagsáhugamál.</s>
                        </p>
                        <p>
                            <s>Ætlanin er, at hendan heildartreyt um at sýna góðan marknaðarføringssið kann nýtast ímóti øllum sløgum av órímiligum sølu- og lýsingatiltøkum, ímóti eftirgerð og aðrari misnýtslu av avriki hjá vinnurekandi, ímóti órímiligum avtalutreytum, og til tess at verja persónligt sjálvræði umframt heimafrið.</s>
                        </p>
                    </div>
                    <div>
                        <seg>Marknaðarføringarlógin § 3 er soljóðandi:</seg>
                        <head rend="bold center">Villleiðandi umrøða v.m.</head>
                        <p>
                            <seg>§ 3.</seg>
                            <s>Tað er ikki loyvt at brúka skeivar, villleiðandi, niðrandi ella órímiliga ófullfíggjaðar upplýsingar, sum kunnu ávirka eftirspurningin ella útboðið av vørum, føstum ognum, øðrum ognarlutum og arbeiðs- og tænastuveitingum.</s>
                            <lb />
                            <seg>Stk. 2</seg>
                            <s>Ásetingin í stk. 1 er eisini galdandi fyri upplýsingar, sum vegna teirra form, ella tí tær snúgva seg um óviðkomandi viðurskifti, eru óhóskandi mótvegis øðrum vinnurekandi ella brúkarum.</s>
                            <lb />
                            <seg>Stk. 3.</seg>
                            <s>Tað er ikki loyvt at brúka villleiðandi framferðarhættir við líknandi týdningi fyri eftirspurning og útboð, sum nevnt í stk. 1, ella framferðarhættir við samsvarandi týdningi, um teir vegna teirra serliga form, ella tí teir blanda óviðkomandi viðurskifti uppí, eru óhóskandi mótvegis øðrum vinnurekandi ella brúkarum</s>
                            <lb />
                            <seg>Stk. 4.</seg>
                            <s>Upplýsingar um verulig viðurskifti skulu, um neyðugt, verða skjalprógvaðar.</s>
                        </p>
                    </div>
                    <div>
                        <p>
                            <s>Ásetingin í marknaðarføringarlógini § 3, stk. 1 forbjóðar at brúka skeivar, villleiðandi, niðrandi ella órímiliga ófullfíggjaðar upplýsingar.</s>
                        </p>
                        <p>
                            <s>Ásetingin er í høvuðsheitum ætlað at verða brúkt um tað, sum vinnurekandi siga um teirra egnu vørur og tænastur, herundir um prís og eginleikar, í førum har hetta gevur móttakaranum eina skeiva fatan av vørunum ella tænastunum.</s>
                            <s>Endamálið er at tryggja, at skeivar, villleiðandi, niðrandi ella órímiliga ófullfíggjaðar upplýsingar ikki verða nýttar í marknaðarføring til bága fyri brúkarar ella onnur vinnurekandi.</s>
                        </p>
                        <p>
                            <s>Ásetingin fevnir ikki bert um skriftligar (prentaðar) útsagnir, men eisini munnligar ella myndaligar útsagnir, sum verður útvarpað tøkniliga við radiotóli, sjónvarpi, filmi og hátalarum v.m.</s>
                        </p>
                        <p>
                            <s>Harafturat verja stk. 2 og 3 onnur vinnurekandi og brúkarar ímóti upplýsingum og framferðarhættum, sum, vegna teirra form ella tí óviðkomandi viðurskifti verða tikin við, eru óhóskandi.</s>
                        </p>
                        <p>
                            <s>Ásetingin í § 3 er øðrvísi enn heildartreytin í § 1 við tað, at hon er avmarkað til at umfata gerðir, sum kunnu ávirka útboð og eftirspurning.</s>
                        </p>
                        <p>
                            <s>Kravt verður, at tað skal kunna skjalprógvast, at upplýsingar, sum verða latnar um verulig viðurskifti, eru rættar.</s>
                        </p>
                    </div>
                    <div>
                        <head rend="bold">Kæran viðvíkjandi Elding</head>
                        <p>
                            <s>Kærarin hevur m.a. gjørt vart við, <lb />at Elding við marknaðarføring av telduspælinum ”Starcraft 2” í Rás2 tann 27. juli 2010 hevur borið fram, at nevnda telduspæl ”Starcraft 2” bert kann verða keypt í Elding, og at slík marknaðarføring er at skilja soleiðis, at telduspælið ikki er til keyps hjá øðrum veitarum, somuleiðis <lb />at Elding – kæraranum kunnuugt – áðrenn marknaðarføringin var sett í verk, varð ávaraður um slíka marknaðarføring frá starvsfólki í Rás2.</s>
                        </p>
                    </div>
                    <div>
                        <head rend="bold">Hoyringssvar frá Elding</head>
                        <p>
                            <s>Elding hevur í sínum hoyringssvari sagt, <lb />at telduspælið ”Starcraft 2” ikki hevur havt serligan eftirspurning, <lb />at orðingin av misgáum koma at ljóða: ”BERT AT FÁA Í ELDING”, <lb />at at skipa verður fyri, at slíkur marknaðarføringarháttur ikki hendir aftur.</s>
                        </p>
                    </div>
                    <div rend="bold">
                        <head>Niðurstøða</head>
                        <p>
                            <s>Viðmerkjast skal, at kærarans endurtøkuorðing av lýsingarspot í Rás2 tann 27. juli 2010, verður løgd til grund sum faktum, við tað at Elding ikki hevur mótmælt endurtøkuorðingini av hesi lýsing.</s>
                        </p>
                        <p>
                            <s>Sambært orðingini lýsir Elding við, at telduspælið ”Starcraf2” bert kann fáast hjá Elding.</s>
                            <s>Hetta er ikki rætt, við tað at aðrir vinnurekandi veitarar selja júst hetta telduspælið.</s>
                        </p>
                        <p>
                            <s>Ábyrgdina fyri mistøkum í sambandi við marknaðarføringarátøkum hevur tann vinnurekandi einsamallur.</s>
                            <s>Viðmerkjast skal, at tað hevur ongan týdning, hvussu nógv telduspælið er eftirspurt, tá ið mett verður um brot á §§ 1 og 3.</s>
                            <s>Tað er staðfest, at søluútsøgnin kann virka til at ávirka marknaðaratferðina soleiðis, at brúkarin sum ynskir at ogna sær telduspælið, vendir sær einans til Elding, og ikki til aðrar møguligar veitarar.</s>
                        </p>
                        <p>
                            <s>Niðurstøðan er tí, at Elding við marknaðarføringini tann 27. juli 2010 í Rás2, hevur sett til viks kravið um góðan marknaðarføringarsið jvb. marknaðarføringarlógini § 1, sum skal tryggja, at vinnuvirksemið verður rikið rímuligt, við atlitið til millum annað keypingarneytar og onnur vinnurekandi.</s>
                        </p>
                        <p>
                            <s>Eisini fyriliggur brot á forboðið í marknaðarføringarlógini § 3, stk. 1 at nýta skeivar og villeiðandi upplýsingar, við tað at nýtta útsøgnin verður at roknað bæði skeiv og villeiðandi.</s>
                            <s>Tað kann sakliga verða staðfest, at ”Starcraft 2” eisini kann fáast frá øðrum vinnurekandi veitarum, og Elding hevur ikki lyft próvbyrðina fyri, at tað ikki er talan um skeiva og villeiðandi marknaðarføring.</s>
                            <s>Sambært marknaðarføringarlógina § 3, stk. 4 skulu upplýsingar um verulig viðurskifti, um neyðugt, verða skjalprógvaðar.</s>
                        </p>
                        <p>
                            <s>Brúkaraumboðið skal í hesum føri undirstrika yvirfyri Elding, at líknandi marknaðarføringarháttur ikki verður nýttur framyvir.</s>
                        </p>
                        <p>
                            <s>Elding hevur boða Brúkaraumboðnum frá, at niðurstøðan verður tikið til eftirtektar.</s>
                            <s>Brúkaraumboðið ger ikki meir við hetta mál.</s>
                        </p>
                    </div>
                </div>
                <div type="decision">
                    <head rend="bold">Forhandarmeting um ferðaseðlar</head>
                    <p>
                        <seg>Útgivið, tann 2. November 2012 (Seinasta rættað, tann 2. November 2012)</seg>
                    </p>
                    <head rend="bold">Forhandarmeting um ferðaseðlar</head>
                    <p>
                        <s>Brúkaraumboðið hevur frá ferðaskrivstovu fingið áheitan um meting av lýsingarátaki har ferðaseðlar verða lýstir til sølu fyri lægri kostnað enn vanligt.</s>
                        <s>Spurningurin var serliga um nóg mikið var at lýsa við avmarkaðari nøgd ella um upplýsast skuldi um, hvussu nógvir ferðaseðlar vóru til sølu til niðursettan prís.</s>
                    </p>
                    <p>
                        <s>Í § 9, stk. 5 í lóg um marknaðarføring stendur um ein vinnurekandi bjóðar eina vøru ella tænastu fyri ein ávísan prís, og tann vinnurekandi hevur rímiliga orsøk til at halda, at tað ikki ber til at bjóða tær nøgdirnar, sum verða eftirspurdar og eru rímiligar í mun til tað, sum bjóðað verður, og í mun til vavið á marknaðarføringini, skal tann vinnurekandi taka greitt fyrivarni fyri hesum í marknaðarføringini.</s>
                    </p>
                    <p>
                        <s>Sostatt skal tann vinnurekandi gera eina meting av, um tann vinnurekandi megnar at nøkta tí eftirspurningi, ið væntandi verður eftir vøruni/tænastuni.</s>
                        <s>Henda meting skal byggja á tænastuna, ið verður bjóðað, góðsku og prís og hvussu nógv tilboðið verður marknaðarført.</s>
                    </p>
                    <p>
                        <s>Um tilboðið verður útselt skal steðgast við marknaðarføringini av tilboðnum.</s>
                    </p>
                    <p>
                        <s>Føroyskar leiðreglur eru ikki gjørdar á økinum enn.</s>
                        <s>Í vegl. frá danska brúkaraumboðnum, ið vit í Føroyum kunnu brúka sum íblástur, stendur serligt um ferðaseðlar og um ítøkiliga spurningin, at upplýsast skal um, hvussu nógvir ferðaseðlar talan er um, at tann vinnurekandi skal upplýsa um tal av ferðaseðlum, um talan er um minni enn 20 ferðaseðlar um dagin ella fyri smærri flogfør (73 setur og minni) um tilboðsferðaseðlarnir eru minni enn 10 % av samlaðu plássunum um dagin.</s>
                    </p>
                    <p>
                        <s>Sum uppskotið til lýsingina sá út, var ikki neyðugt at gera aðrar viðmerkingar til lýsingina.</s>
                    </p>
                </div>
                <div type="decision">
                    <head rend="bold">Tilboð</head>
                    <p>
                        <seg>Útgivið, tann 28. January 2013 (Seinasta rættað, tann 28. January 2013)</seg>
                    </p>
                    <p>
                        <s>Brúkaraumboðið hevur viðgjørt mál um upplýsing av upprunaliga prísinum, tá søluprísir eru lækkaðir.</s>
                    </p>
                    <p>
                        <s>Í § 9, stk. 4 í lóg um marknaðarføring er ásett, at tá søluprísir eru lækkaðir, skal prísmerkingin týðiliga vísa tann upprunaliga prísin á vørunum.</s>
                    </p>
                    <p>
                        <s>Endamálið við hesum kravi er at fáa eitt felagsstøði fyri fráboðan av príslækkingum, sum millum annað ger tað lættari hjá brúkarum at meta um tilboð og at samanbera tilboð.</s>
                    </p>
                    <p>
                        <s>Brúkaraumboðið fekk klagu um, at tilboðsbløðini frá Á-handlunum og Samkeyp ikki upplýstu um upprunaliga prísin.</s>
                    </p>
                    <p>
                        <s>Í § 22 í lóg um marknaðarføring skal Brúkaraumboðið av sínum eintingum, ella eftir áheitan, við samráðingum royna at ávirka vinnurekandi at virka eftir meginreglunum fyri góðan marknaðarføringssið og yvirhøvur halda lógina.</s>
                    </p>
                    <p>
                        <s>Brúkaraumboðið er av tí fatan, at tað er av stórum týdningi, at brúkarin hevur mest møguligt gjøgnumskygni, tá hann lesur tilboðsbløðini og er til handils.</s>
                        <s>Á henda hátt kann brúkarin skjótt, einfalt og ómakaleyst gera sær eina niðurstøðu av einum tilboði.</s>
                    </p>
                    <p>
                        <s>Samráðingar vórðu tiknar upp við P/F Poul Hansen, heilsølu.</s>
                        <s>Heilsølan samskipar samstarvið um marknaðarføringina av tilboðum frá Á-handlunum og Samkeyp.</s>
                    </p>
                    <p>
                        <s>P/F Poul Hansen hevur upplýst, at trupult er at fylgja kravinum um upplýsing av upprunaliga prísinum orsakað av, at marknaðarføringssamstarvið er millum sjálvstøðugar handlar, ið hava ymiskar prísir á somu vøru.</s>
                        <s>Talan er tí ikki um ein upprunaligan prís, men ymiskar upprunaligar prísir fyri somu vøru.</s>
                    </p>
                    <p>
                        <s>Brúkaraumboðið og P/F Poul Hansen, heilsøla er vorðin samd um, at í tilboðsbløðunum frá Á-handlunum og frá Samkeyp, verður upplýst við, hvør minsta sparingin av einum tilboði er.</s>
                        <s>Hetta verður samantvinnað við, at í einstøku handlunum verður upplýst upprunaligi prísurin fyri vøruna.</s>
                    </p>
                    <p>
                        <s>P/F Poul Hansen, heilsøla hevur boðað Brúkaraumboðnum frá, at frá viku 6 verður lýst smbrt. semjuni.</s>
                    </p>
                    <p>
                        <seg>Tórshavn, tann 28. januar 2013</seg>
                        <lb />
                        <seg>Brúkaraumboðið</seg>
                    </p>
                </div>
            </body>
        </text>
    </TEI>
</teiCorpus>