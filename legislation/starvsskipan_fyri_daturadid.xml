<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title type="main">Starvsskipan fyri Dáturáðið</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
            <sourceDesc>
                <bibl>
                    <title level="a" type="main">Starvsskipan fyri Dáturáðið</title>
                    <author>Almanna- og heilsumálastýrið</author>
                    <publisher>Føroya Landsstýri</publisher>
                    <date when="2020-08-19">17. januar 2025</date>
                    <idno type="url">https://dat.cdn.fo/savn/d5vljmsw/starvsskipan-fyri-d%C3%A1tur%C3%A1%C3%B0i%C3%B0.pdf?s=iLW9knUqVq64yQXjgvTcMhZE-k4</idno>
                    <ref type="source" target="https://dat.cdn.fo/savn/d5vljmsw/starvsskipan-fyri-d%C3%A1tur%C3%A1%C3%B0i%C3%B0.pdf?s=iLW9knUqVq64yQXjgvTcMhZE-k4">Original URL</ref>
                    <date type="accessed" when="2025-09-05"/>
                </bibl>
            </sourceDesc>
        </fileDesc>
    </teiHeader>
    <text>
        <front>
            <div type="title">
                <head type="main" rend="bold center">
                    <s>Starvsskipan fyri Dáturáðið</s>
                </head>
            </div>
            <space type="vertical"/>
        </front>
        <body>
            <div type="preamble">
                <p>
                    <seg>Sambært § 66, stk. 4 í løgtingslóg nr. 80 frá 7. juni 2020 um vernd av persónsupplýsingum (dátuverndarlógin), verður ásett:</seg>
                </p>
            </div>
            <div type="section">
                <p>
                    <hi rend="bold">§ 1.</hi>
                    <s>Í Dáturáðnum eru 5 limir, ein formaður/forkvinna, sum er løgfrøðingur og fýra aðrir limir.</s>
                </p>
            </div>
            <div type="section">
                <p>
                    <hi rend="bold">§ 2.</hi>
                    <seg>Ráðið viðger og tekur avgerð um:</seg>
                    <lb />
                    <list rend="numbered">
                        <item>
                            <s>Mál við serligum týdningi (prinsipiell mál)</s>
                        </item>
                        <item>
                            <s>Mál av stórum almennum áhuga, ella sum fáa stórt árin á alment ella privat virksemi v.m.</s>
                        </item>
                        <item>
                            <s>Mál, sum ein ráðslimur vil hava ráðið at viðgera</s>
                        </item>
                        <item>
                           <s>Mál, sum av øðrum orsøkum eiga at avgerast av ráðnum</s>
                        </item>
                    </list>
                    <lb />
                    <seg>Stk. 2.</seg>
                    <s>Skrivstovan tekur avgerð í øðrum málum.</s>
                    <lb />
                    <seg>Stk. 3.</seg>
                    <s>Mál, sum eru fevnd av stk. 1, og sum ikki kunnu bíða til ráðið verður innkallað, verða avgjørd av stjóranum í samráð við ráðsformannin.</s>
                    <lb />
                    <seg>Stk. 4.</seg>
                    <s>Avgerðir tiknar sambært stk. 3, verða skjótast gjørligt lagdar fyri ráðið til kunningar.</s>
                </p>
            </div>
            <div type="section">
                <p>
                    <hi rend="bold">§ 3.</hi>
                    <s>Formaðurin í ráðnum fyrireikar saman við skrivstovuni málini at leggja fyri ráðið og leiðir fundirnar í ráðnum.</s>
                    <s>Skrivstovan fyrireikar fundirnar, gevur fundarboð við dagsskrá og viðleggur neyðug skjøl.</s>
                    <lb/>
                    <seg>Stk. 2.</seg>
                    <s>Stjórin og onnur starvsfólk kunnu luttaka á fundum hjá ráðnum eftir avgerð formansins.</s>
                </p>
            </div>
            <div type="section">
                <p>
                    <hi rend="bold">§ 4.</hi>
                    <s>Ráðið fundast avtalaðar dagar, og annars so ofta, sum formaðurin metir neyðugt.</s>
                    <s>Formaðurin skal innkalla ráðið, tá tveir limir biðja um tað.</s>
                </p>
            </div>
            <div type="section">
                <p>
                    <hi rend="bold">§ 5.</hi>
                    <s>Ráðið er viðtøkuført, tá formaðurin, og tveir limir afturat eru til staðar.</s>
                    <lb/>
                    <seg>Stk. 2.</seg>
                    <s>Avgerð verður tikin við vanligum atkvøðumeiriluta. Stendur á jøvnum, er atkvøða formansins avgerðandi.</s>
                    <lb/>
                    <seg>Stk. 3.</seg>
                    <s>Ráðið kann boðsenda serkønum, tá hetta verður mett at vera neyðugt til málsviðgerðina, eins og onnur, sum hava serligan áhuga í einum máli, kunnu fáa høvi at møta á fundi og geva frágreiðing til tess at lýsa málið betur.</s>
                </p>
            </div>
            <div type="section">
                <p>
                    <hi rend="bold">§ 6.</hi>
                    <s>Um einum limi berst frá at møta á fundi í longri tíð, kann formaðurin heita á avvarðandi aðalráð um at tilnevna annan lim í staðin.</s>
                </p>
            </div>
            <div type="section">
                <p>
                    <hi rend="bold">§ 7.</hi>
                    <s>Limur í ráðnum eigur ikki at luttaka í avgerðum ella yvirhøvur luttaka í viðgerð av máli, hvørs úrslit kann hava persónligan áhuga fyri viðkomandi, ella um viðurskifti eru, ið kunnu sáa iva um, at viðkomandi er óheftur.</s>
                    <lb/>
                    <seg>Stk. 2.</seg>
                    <s>Um limur metir, at viðurskifti eru, sum møguliga kunnu verða fevnd av stk. 1, skal viðkomandi, áðrenn málið verður viðgjørt í ráðnum, greiða formanninum frá hesum viðurskiftum.</s>
                    <lb/>
                    <seg>Stk. 3.</seg>
                    <s>Ráðið tekur endaligu fyrisitingarligu avgerðina, um limurin kann luttaka í viðgerð og avgerð í málinum.</s> <s>Viðkomandi limur tekur ikki lut í viðgerð og avgerð av hesum spurningi.</s>
                </p>
            </div>
            <div type="section">
                <p>
                    <hi rend="bold">§ 8.</hi>
                    <p>
                        <s>Skrivstovan skrivar fundarfrásøgn frá fundunum í ráðnum.</s>
                        <s>Fundarfrásøgnin skal innihalda avgerðir og týðandi niðurstøður, tiknar á fundinum.</s>
                        <s>Fundarfrásøgnin verður góðkend á næsta fundi.</s>
                        <s>Um atkvøtt verður á fundinum, verður úrslitið skrivað í fundarfrágreiðingina.</s>
                        <s>Ein minniluti kann krevja sína áskoðan tilskilaða.</s>
                        <lb/>
                        <seg>Stk. 2.</seg>
                        <s>Fundarfrágreiðingar frá ráðsfundum eru ikki almennar.</s>
                    </p>
                </p>
            </div>
            <div type="section">
                <p>
                    <hi rend="bold">§ 9.</hi>
                    <p>
                        <s>Limirnir í ráðnum hava tagnarskyldu um teir trúnaðarupplýsingar, sum kunnleiki fæst um sum limur í Dáturáðnum og hava annars tagnarskyldu eftir vanligum reglum um tagnarskyldu, galdandi innanfyri almennu umsitingina.</s>
                        <s>Sama tagnarskylda er galdandi fyri starvsfólk á skrivstovuni, sum luttaka á ráðsfundum.</s>
                        <lb/>
                        <seg>Stk. 2.</seg><s>Hvør einstakur ráðslimur skal ansa eftir, at tilfar, sum verður fingið í sambandi við arbeiðið í ráðnum, ikki kemur óviðkomandi í hendi.</s>
                    </p>
                </p>
            </div>
            <space type="vertical"/>
            <div type="signature">
                <dateline>
                    <orgName>Dáturáðið, </orgName>, tann <date when="2020-08-19">19. august 2020</date>
                </dateline>
                <space type="vertical"/>
                <!-- signatures omitted -->
            </div>
        </body>
    </text>
</TEI>