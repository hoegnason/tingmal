<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title type="main">Leiðbeining um deponering</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
            <sourceDesc>
                <bibl>
                    <title level="a" type="main">Leiðbeining um deponering</title>
                    <author>Leigunevndin</author>
                    <publisher>Leigunevndin</publisher>
                    <date when="2013-07-19">19. jul. 2013</date>
                    <idno type="url">https://landsstyri.cdn.fo/savn/12746/lei%C3%B0beining-um-deponering.pdf?s=xGYsZBjulRN6gn_M3n0-QYDj7vI</idno>
                    <ref type="source" target="https://landsstyri.cdn.fo/savn/12746/lei%C3%B0beining-um-deponering.pdf?s=xGYsZBjulRN6gn_M3n0-QYDj7vI">Original URL</ref>
                    <date type="accessed" when="2025-09-05"/>
                </bibl>
            </sourceDesc>
        </fileDesc>
    </teiHeader>
    <text>
        <body>
            <pb n="1"/>
            <div>
                <head rend="bold center">Vegleiðing</head>
            </div>
            <div>               
                <head rend="bold">
                    <s xml:id="tzts3j6hg4">Vegleiðing til depositum á deponeringskontu í peningastovni, 1. útgáva juli 2013.</s>
                </head>
                <p>
                    <s xml:id="b6wejkzjaj">Sambært § 5 í leigulógini, kann útleigari krevja depositum, svarandi til leigu fyri í mesta lagi 3 mánaðir.</s>
                    <s xml:id="lmtxz7umrm">Leiguupphæddin verður ásett eftir avtalu millum útleigara og leigara.</s>
                </p>
                <p>
                    <s xml:id="a2w6ufpecm">Depositum er ein trygd fyri skyldum leigarans, tá hann flytur út úr leigaðu hølunum.</s>
                </p>
                <p>
                    Útleigari kann krevja depositum afturhildið um: <lb/>
                    <list rend="bulleted">
                        <item>
                            <s xml:id="q25rybik62">Leigari ikki letur tað leigaða aftur í sama standi, sum tað var í, tá flutt varð inn, burtursæð frá vanligum sliti og elli.</s>
                        </item>
                        <item>
                            <seg>Leigari skyldar leigugjald, ella</seg>
                        </item>
                        <item>
                            <s xml:id="acv2rajkax">
                                <s xml:id="kaduubztrd">Leigari á annan hátt kann lastast fyri, at útleigari hevur havt eitt fíggjarligt tap, orsakað av leiguni.</s>
                                <s xml:id="g4cwt5skzg">Útleigarin hevur próvbyrðuna fyri, at hann hevur havt eitt slíkt tap.</s>
                            </s>
                        </item>
                    </list>
                </p>
                <p>
                    <s xml:id="tmlx6mntc3">Í tann mun, at útleigari krevur depositum skal hetta verða ásett í leigusáttmálanum, ið verður undirskrivaður av bæði leigara og útleigara.</s>
                    <s xml:id="aj6clhbbgo">Útleigari kann sostatt ikki eftirfylgjandi krevja at leigari skal rinda depositum.</s>
                </p>
                <p>
                    <s xml:id="mwrs2w2c35">Depositum verður at rinda inn á deponeringskontu í peningastovni, hetta fyri at tryggja, at hvørki leigari ella útleigari hava ræðisrættin yvir peninginum, so leingi leiguavtalan er galdandi.</s>
                </p>
                <p>
                    <s xml:id="wqxm26ee7v">Í mai 2013, varð broyting gjørd í leigulógini, soleiðis, at depositum framyvir skal rindast á deponeringskontu hjá útleigara.</s>
                </p>
                <p>
                    <s xml:id="aorg6lxcdn">Útleigari rindar fyri at seta á stovn deponeringskontu.</s>
                    <s xml:id="omqqgncuwt">Tað er eisini útleigari, ið sambært § 5, stk. 3 í leigulógini hevur rentuágóðan av depositum í sambandi við, at leiguavtalan endar. </s>
                </p>
                <p>
                    <s xml:id="gsyzrf3dwu">Kravið um deponeringskontu er galdandi fyri øll leigumál til bústað, tó undantikið leigumál, ið Føroya Bústaðafelag umsitur.</s>
                </p>
                <div>
                    <head rend="bold">At stovna deponeringskontu</head>
                    <p>
                        Fyri at stovna deponeringkontu, skal peningastovnurin hava: <lb/>
                        <list rend="bulleted">
                            <item>Persónsupplýsingar og samleikaprógv frá útleigara og leigara</item>
                            <item>Undirskrivað eintak av leigusáttmála</item>
                            <item>Upphæddina á depositum</item>
                            <item>Bústaðin á tí leigaða</item>
                        </list>
                    </p>
                </div>
                <div>
                    <head rend="bold">Útgjalda depositum</head>
                    <p>
                        <s xml:id="t7uqwtk4ch">Útgoldið verður av deponeringskontu eftir ákravi treytað av, at útleigari og leigari í felag, og fullari semju, skrivliga biðja um tað.</s>
                    </p>
                    <p>
                        <s xml:id="jp57mm4zys">Smidligasti hátturin at fáa depositum útgoldið, er, at leigari og útleigari, eftir at hava sýnað leigubústaðin í sambandi við uppsøgn av leigumálinum, undirskriva áheitan til peningastovnin um at útgjalda depositum.</s>
                        <s xml:id="hfpgvfc4e5">Í tann mun, at bert partur av inngoldna depositum´inum skal útgjaldast leigara, vátta partarnir hvør upphæddin er, ið skal útgjaldast leigaranum.</s>
                        <s xml:id="gy5bnrq3bt">Samstundis verður váttað, at restin av upphædduni skal flytast útleigaranum.</s>
                    </p>
                    <p>
                        <s xml:id="mo2fr4zgm7">Á heimasíðu leigunevndarinnar, www.leigunevndin.fo, er skjal hjá pørtunum at undirskriva í sambandi við áheitan til peningastovnin um at útgjalda depositum.</s>
                    </p>
                    <p>
                        <s xml:id="exv7nvzmp7">Tað er óviðkomandi fyri peningastovnin, at útleigari mótvegis peningastovninum mótmælir, at leigari fær útgoldið depositum.</s>
                    </p>
                    <p>
                        <s xml:id="vu3n34czmw">Einans undirskrift frá báðum pørtum ella avgerð frá leigunevndini kann grunda útgjald av depositum.</s>
                    </p>
                    <p>
<!--
Í tann mun ósemja er millum partarnar og
partarnar velja at leggja málið beinleiðis fyri
rættin, heldur enn fyri leigunevndina, kunnu
peningarstovnarnir tá útgjalda depositum
sambært:
 innandi dómi,
 gerðarrættarúrskurði,
 uttanrættarsemju ella
 rættarsemju                        
-->

                        <s xml:id="g6xlbe4mge">Í tann mun ósemja er millum partarnar og partarnar velja at leggja málið beinleiðis fyri rættin, heldur enn fyri leigunevndina, kunnu peningarstovnarnir tá útgjalda depositum sambært:
                        <lb/>innandi dómi,
                        <lb/>gerðarrættarúrskurði,
                        <lb/>uttanrættarsemju ella
                        <lb/>rættarsemju.</s>
                    </p>
                    <p>
                        <s xml:id="w6uxyqce3b">Hevur leigunevndin tikið avgerð í máli um depositum, skal peningastovnurin útgjalda sambært avgerð leigunevndarinnar, uttan mun til, um partarnir eftirfylgjandi leggja málið fyri rættin.</s>
                    </p>
                </div>
            </div>
        </body>
    </text>
</TEI>