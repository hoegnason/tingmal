<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title type="main">Vegleiðing í sambandi við nevndarferðir</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
            <sourceDesc>
                <bibl>
                    <title level="a" type="main">Vegleiðing í sambandi við nevndarferðir</title>
                    <publisher>Føroya Løgting</publisher>
                    <date when="2017-01-31">31. januar 2017</date>
                    <idno type="url">https://www.logting.fo/um-logtingid/annad/vegleiding-i-sambandi-vid-nevndarferdir/</idno>
                    <ref type="source" target="https://www.logting.fo/um-logtingid/annad/vegleiding-i-sambandi-vid-nevndarferdir/">Original URL</ref>
                    <date type="accessed" when="2024-12-26"/>
                </bibl>
            </sourceDesc>
        </fileDesc>
    </teiHeader>
    <text>
        <body>
            <div>
                <head type="main" rend="bold">Vegleiðing í sambandi við nevndarferðir</head>
                <p>
                    <s xml:id="u6fcuwqcz6">Møguleiki er hjá nevndunum annaðhvørt ár at fara uttanlands at kunna seg við viðurskifti, sum viðvíkja arbeiðsøkinum hjá nevndini.</s>
                </p>
                <p>
                    <s xml:id="mqbgxt2c7j">Samlaða árliga játtanin hjá Løgtinginum til nevndarferðir er 600.000,- kr.</s>
                    <s xml:id="gbw4eh6exu">Hendan játtanin hevur verið býtt soleiðis, at tríggjar nevndir hava fingið møguleika at fara uttanlands um árið.</s>
                    <s xml:id="lmyac7lypr">Møguleiki er tó eisini fyri, at bara ein partur av nevndini fer avstað hvørja ferð, soleiðis at rúm verður fyri fleiri nevndarferðum.</s>
                </p>
                <p>
                    <s xml:id="jxwffpfn2o">Tað er ikki vanligt, at Landsstýrismálanevndin er uttanlands, men er tað tó komið fyri.</s>
                </p>
                <p>
                    <s xml:id="nha7bdhx5e">Uttanlandsnevndin vitjar annaðhvørt ár Føroyanevndina hjá Fólkatinginum í Keypmannahavn.</s>
                    <s xml:id="dbvkyg5zto">Hendan ferðin verður ikki drigin frá lutinum hjá Uttanlandsnevndini í játtanini til nevndarferðir, men verður hildin av samlaðu játtanini.</s>
                    <s xml:id="xab7o4hqlp">Tað sama er galdandi, tá nevndarlimir úr øðrum nevndum og tingmenn annars verða bodnir at luttaka í fundum og tiltøkum hjá Norðurlandaráðnum og Útnorðurráðnum.</s>
                </p>
                <p>
                    <s xml:id="zx5b2i262r">Ferðir innanlands verða heldur ikki drignar frá lutinum hjá viðkomandi nevnd í játtanini til nevndarferðir, men verða hildnar av samlaðu játtanini.</s>
                    <s xml:id="vy3zeamoge">Ferðir innanlands eru tó ikki nógvar í tali.</s>
                </p>
                <p>
                    <s xml:id="ovbbl2qvut">Ferðin verður løgd til rættis í samráð við umsitingina og skal góðkennast av løgtingsformanninum.</s>
                    <s xml:id="otvlkivvcm">Hetta er eisini galdandi fyri ferðir at vitja Føroyanevndina hjá Fólkatinginum, Norðurlandaráðið, Útnorðurráðið og ferðir innanlands.</s>
                </p>
                <p>
                    <s xml:id="git5x5xsed">Árskalendarin hjá Løgtinginum er lagdur soleiðis til rættis, at rúm er gjørt fyri nevndarferðum í endanum av mai, í juni og í september.</s>
                </p>
                <p>
                    <s xml:id="woze6a3rxc">Fyri ferðir í várhálvuni er freistin at biðja um góðkenning frá løgtingsformanninum sett til 15. februar, og fyri ferðir í heysthálvuni er freistin 1. apríl.</s>
                    <s xml:id="js34fdvknp">Ein umsókn um góðkenning skal greiða frá endamálinum við ferðini, og uppskot til skrá og kostnaðarætlan skal vera løgd við.</s>
                </p>
                <p>
                    <s xml:id="axkh6tp24o">Neyðugt er, at nevndirnar halda kostnaðin av nevndarferðini á í miðal 200.000,- kr.</s>
                </p>
                <p>
                    <s xml:id="jmsvyuzzcc">Tá løgtingsformaðurin hevur góðkent ferðina, leggur nevndarskrivarin ferðina til rættis, ger neyðugar avtalur, bíleggur ferðaseðlar, hotel o.a. Fyri at avmarka kostnaðin av ferðini, skal nevndarskrivarin seta freist fyri fráboðan um, hvør tekur lut í ferðini og fyri endaliga áseting av ferðadøgum hjá einstøku luttakarunum.</s>
                </p>
                <p>
                    <s xml:id="oawy575iw3">Verður ferðin longd, uttan at endamálið viðvíkur arbeiðsøkinum hjá nevndini, rinda luttakararnir sjálvir fyri uppihald og aðrar meirútreiðslur, dag-/náttarviðbót verður heldur ikki rindað fyri dagar, har eingin skrá er, ið viðvíkur arbeiðsøkinum hjá nevndini.</s>
                </p>
                <p>
                    <s xml:id="iqlyiwjtkv">Frágreiðing verður skrivað frá øllum nevndarferðum.</s>
                    <s xml:id="cifq5z66az">Frágreiðingin er almenn, eins og uppgerðin av ferðakostnaðinum eisini er almenn.</s>
                </p>
                <p>
                    <s xml:id="dseyfsuyry">Samtykt á fundi í formansskapinum tann 27. juni 2008 og broytt 31. januar 2017.</s>
                </p>
            </div>
        </body>
    </text>
</TEI>