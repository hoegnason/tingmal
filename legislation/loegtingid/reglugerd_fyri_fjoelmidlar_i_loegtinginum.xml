<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title type="main">Reglugerð fyri fjølmiðlar í Løgtinginum</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
            <sourceDesc>
                <bibl>
                    <title level="a" type="main">Reglugerð fyri fjølmiðlar í Løgtinginum</title>
                    <publisher>Føroya Løgting</publisher>
                    <date when="2020-08-03">3. august 2020</date>
                    <idno type="url">https://www.logting.fo/um-logtingid/annad/fjolmidlar/</idno>
                    <ref type="source" target="https://www.logting.fo/um-logtingid/annad/fjolmidlar/">Original URL</ref>
                    <date type="accessed" when="2025-10-20"/>
                </bibl>
            </sourceDesc>
        </fileDesc>
    </teiHeader>
    <text>
        <body>
            <div>
                <head type="main" rend="bold">Reglugerð fyri fjølmiðlar í Løgtinginum</head>
                <p>
                    <s>Tað er ein týðandi lutur í demokratinum, at fjølmiðlarnir hava møguleika at fylgja við tingarbeiðinum í Løgtinginum.</s>
                    <s>Samstundis er neyðugt, at fjølmiðlarnir virða reglurnar um skilhald v.m., sum eru galdandi í Løgtinginum, eins og hølisumstøðurnar seta nøkur natúrlig mørk fyri, hvat er gjørligt.</s>
                    <seg>Fyri at fáa hesi viðurskifti at ganga hond í hond í mest møguligan mun, hevur Formansskapurin ásett hesar reglur fyri virksemið hjá fjølmiðlunum í Løgtinginum:</seg>
                </p>
                <div>
                    <head rend="italic center">Atgongd sum heild</head>
                    <p>
                        <seg>
                            <hi rend="bold">§1.</hi>
                            <s>Fjølmiðlarnir hava atgongd til Løgtingið, tá ting- og nevndarfundir eru, og annars eftir avtalu við løgtingsformannin ella umsitingina.</s>
                            <s>Fjølmiðlafólk eiga at bera sjónligt frámerki, sum fæst í Løgtinginum, og sum vísir, at tey umboða fjølmiðlarnar, tá tey eru her.</s></seg>
                        <seg>
                            <hi rend="italic">Stk. 2.</hi>
                            <s>Fjølmiðlarnir eiga rætt til Fjølmiðlarúmið, og kunnu taka myndir og gera samrøður í Fjølmiðlarúminum, í forhøllini og á økinum uttanfyri Løgtingið.</s>
                            <s>Samrøður við tingmenn, løgmann og landsstýrismenn kunnu eisini gerast í hølunum uppi á loftinum í tinghúsunum.</s></seg>
                        <seg>
                            <hi rend="italic">Stk. 3.</hi>
                            <s>Fjølmiðlarnir kunnu eisini gera samrøður við tingmenn, løgmann og landsstýrismenn í hølunum á 2. hædd eftir avtalu við løgtingsformannin ella umsitingina.</s>
                        </seg>
                    </p>
                </div>
                <div>
                    <head rend="italic center">2. hædd</head>
                    <p>
                        <seg>
                            <hi rend="bold">§2.</hi>
                            <s>Fjølmiðlarnir hava atgongd til gongina á 2. hædd, tá nevndarfundir eru, men hava ikki atgongd til einstøku fundarhølini, uttan at hetta er eftir avtalu við umsitingina ella við nevndarformann, tá nevndarfundur er.</s>
                        </seg>
                        <seg>
                            <hi rend="italic">Stk. 2.</hi>
                            <s>Fjølmiðlarnir hava ikki rætt til at gera ljóð- og myndaupptøkur á 2. hædd, uttan at hetta er avtalað við partarnar frammanundan.</s>
                            <s>Hetta skal ikki nerva annað virksemið í hølunum.</s>
                        </seg>
                    </p>
                </div>
                <div>
                    <head rend="italic center">Tingsalurin</head>
                    <p>
                        <seg>
                            <hi rend="bold">§3.</hi>
                            <s>Tá tingfundur er, hava myndafólk hjá føroysku fjølmiðlunum atgongd til at taka myndir í tingsalinum.</s>
                            <s>Onnur fjølmiðlafólk hava ikki loyvi at fara fram í tingsalin, men kunnu vera á áhoyraraplássunum ella í klivunum uppi á loftinum.</s>
                        </seg>
                        <seg>
                            <hi rend="italic">Stk. 2.</hi>
                            <s>Myndir kunnu takast við myndatóli á stativi úr báðum hornunum fremst í salinum og úr horninum aftast í salinum í niðara borð, og annars við handbornum myndatóli fram við báðum síðunum í salinum, sbr. tó § 4, stk. 2.</s>
                        </seg>
                        <seg>
                            <hi rend="italic">Stk. 3.</hi>
                            <s>Myndaútgerðin má ikki órógva tingarbeiðið og møguleikan hjá tingmonnum og øðrum at røkja sítt virksemið í tingsalinum.</s>
                            <s>Um neyðugt kann Løgtingið at avmarka talið av myndafólkum, sum kunnu vera í salinum samstundis.</s>
                        </seg>
                    </p>
                </div>
            </div>
            <div>
                <head rend="italic center">Skilhald</head>
                <p>
                    <seg>
                        <hi rend="bold">§4.</hi>
                        <s>Fjølmiðlarnir eiga at hugsa um, at Løgtingið eisini er arbeiðspláss hjá øðrum, og tí vísa fyrilit í so máta.</s>
                    </seg>
                    <seg>
                        <hi rend="italic">Stk. 2.</hi>
                        <s>Myndatøka í Løgtinginum skal ikki endurgeva innihald í ikki almennum skjølum ella á telduskíggjum, og skulu slíkar myndir kámast, áðrenn tær verða nýttar.</s>
                    </seg>
                    <seg>
                        <hi rend="italic">Stk. 3.</hi>
                        <s>Útgerð o.l. skal ikki vera til ampa ella tarna gongdini millum ymsu hølini í tinginum.</s>
                        <s>Fjølmiðlarnir skulu í øllum lutum taka upp eftir sær sjálvum, so alt er ruddiligt, og skulu rætta seg eftir boðum frá umsitingini hesum viðvíkjandi.</s>
                    </seg>
                    <seg>
                        <hi rend="italic">Stk. 4.</hi>
                        <s>Ivamál um hesar reglur, eiga at verða tikin upp við umsiting tingsins, sum tekur avgerð um ivamálini.</s>
                    </seg>
                    <seg>
                        <hi rend="italic">Stk. 5.</hi>
                        <s>Greið ella endurtikin brot á hesar reglur kunnu hava við sær, at einstaki fjølmiðilin heilt ella lutvíst verður vístur burtur úr tinginum í ávíst tíðarskeið.</s>
                    </seg>
                </p>
            </div>
            <space type="vertical"/>
            <div type="signature">
                <dateline>Samtykt á fundi í Formansskapinum, <date when="2020-08-03">3. august 2020</date></dateline>
                <space type="vertical"/>
                <signed>
                    <persName>Jógvan á Lakjuni<lb/><roleName>løgtingsformaður</roleName></persName>
                </signed>
                <signed style="text-align: right;">
                    / <persName>Johnhard Klettheyggj<lb/><roleName>løgtingsstjóri</roleName></persName>
                </signed>
            </div>
        </body>
    </text>
</TEI>