<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title type="main">Alment innlit í tingarbeiði</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
            <sourceDesc>
                <bibl>
                    <title level="a" type="main">Alment innlit í tingarbeiði</title>
                    <publisher>Føroya Løgting</publisher>
                    <date when="2022-09-08">8. septembur 22</date>
                    <idno type="url">https://www.logting.fo/um-logtingid/annad/alment-innlit/</idno>
                    <ref type="source" target="https://www.logting.fo/um-logtingid/annad/alment-innlit/">Original URL</ref>
                    <date type="accessed" when="2025-10-21"/>
                </bibl>
            </sourceDesc>
        </fileDesc>
    </teiHeader>
    <text>
        <body>
            <div>
                <head type="main" rend="bold">Alment innlit í tingarbeiði</head>
                <p>
                    <seg>Kunningarskriv frá Løgtinginum</seg>
                </p>
                <div>
                    <head rend="bold">Viðvíkjandi innliti í løgtingsarbeiði</head>
                    <p>
                        <s>Á ólavsøku koma tær broytingar í tingskipanini, sum tingið samtykti í vár, í gildi.</s>
                    </p>
                    <p>
                        <s>Broytingingarnar bera m.a. við sær, at hereftir verða gerðabøkur hjá løgtingsnevndum, atkvøðuyvirlit og innkomin skriv til tingið ein partur av Løgtingstíðindum og verða sostatt løgd út á heimasíðuna hjá tinginum.</s>
                    </p>
                    <p>
                        <s>Sum kunnugt er lógin um alment innlit og fyrisitingarlógin ikki galdandi fyri tingið og arbeiði tess.</s>
                        <s>Formansskapur Løgtingsins hevur tí á fundi 4. mars 1999 samtykt niðanfyristandandi reglur um innlit í tann partin av arbeiði tingsins, sum ikki kemur í Løgtingstíðindi:</s>

                        <list rend="numbered">
                            <label>1.</label>
                            <item>
                                <s>Brøv o.a. frá landsstýrismanni, landsumsiting, øðrum almennum myndugleikum og privatum felagsskapum eru almenn, um ikki tey eru merkt &quot;í trúnaði&quot;.</s>
                                <s>Tó skulu øll skjøl til uttanlandsnevndina sum útgangspunkt viðgerast sum trúnaðarskjøl uttan mun til, um tey eru merkt &quot;í trúnaði&quot; ella ikki.</s>
                                <s>Nevndarskrivarin tekur síðan saman við formanninum støðu í hvørjum einstøkum føri.</s>
                            </item>

                            <label>2.</label>
                            <item>
                                <s>Øll lønarviðurskifti hjá tingmonnum eru almenn, t.e. løn, aðrar samsýningar, endurgjald fyri ferðautreiðslur v.m. Hinvegin vera læknaváttanir v.m. viðgjørdar í trúnaði.</s>
                            </item>

                            <label>3.</label>
                            <item>
                                <s>Skjøl, sum viðvíkja skrivstovuni, verða viðgjørd eftir reglunum í fyrisitingarlógini og í lógini um alment innlit.</s>
                            </item>
                        </list>
                    </p>
                    <p>
                       <s>Somuleiðis er gjørt av, at m.a. brøv, sum koma undir regluna um innlit eftir pkt. 1, og sum hava tilknýti til viðgerðina av einum løgtingsmáli, verða løgd á heimasíðu tingsins.</s> 
                    </p>
                </div>
                <div>
                    <head rend="bold">Tekstvarp</head>
                    <p>
                        <s>Tingfundir og nevndarfundir hava higartil verið fráboðaðir við uppslagi á heimasíðuni og á telefonsvarara tingsins.</s>
                        <s>Miðað verður eftir, at skráin verður á tesktvarpi sjónvarpsins.</s>
                        <s>Til hetta er fingið at virka, verður telefonsvararin <!-- omit this phone number 311530 --> nýttur.</s>
                    </p>
                </div>
                <div>
                    <head rend="bold">Møguleikar at fylgja við orðaskiftinum</head>
                    <p>
                        <s>Orðaskifti verða framhaldandi at hoyra í SVF, tá aðrar sendingar ikki eru.</s>
                        <s>Ætlanin er eisini at senda orðaskifti um Internetið, men hesi viðurskifti eru ikki enn fingin heilt í rættlag, men tað verður arbeitt við tí.</s>
                    </p>
                </div>
                <div>
                    <head rend="bold">Løgtingsskrivstovan í søguna</head>
                    <s>Higartil hevur verið gjørdur skilnaður á Løgtingi og Løgtingsskrivstovu.</s>
                    <s>Frameftir verður hesin skilnaðurin burtur, soleiðis at heitið verður Løgtingið.</s>
                    <s>Hetta ber í sær, at telefonin hjá Løgtinginum 311000 verður løgd á telefonvekslara tingsins, og svarað verður &quot;Løgtingið&quot;.</s>
                    <s>Brævhøvdið verður Løgtingið, og verður síðan tilskilað við smærri stavum, um brævið er frá umsiting, løgtingsnevnd o.s.fr.</s>
                </div>
            </div>
            <space type="vertical"/>
            <div type="signature">
                <dateline>Á <placeName>Løgtingi</placeName> <date when="2022-07-29">ólavsøkudag 1999</date></dateline>
                <lb/>
                <signed>
                    <persName>Finnbogi Ísakson</persName>
                </signed>
            </div>
        </body>
    </text>
</TEI>