<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title type="main">Reglugerð um stuðul til flokkarnar á tingi og um løn til floksskrivarar</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
            <sourceDesc>
                <bibl>
                    <title level="a" type="main">Reglugerð um stuðul til flokkarnar á tingi og um løn til floksskrivarar</title>
                    <publisher>Føroya Løgting</publisher>
                    <date when="2022-09-08">8. septembur 22</date>
                    <idno type="url">https://www.logting.fo/um-logtingid/annad/reglugerd-um-studul/</idno>
                    <ref type="source" target="https://www.logting.fo/um-logtingid/annad/reglugerd-um-studul/">Original URL</ref>
                    <date type="accessed" when="2025-10-21"/>
                </bibl>
            </sourceDesc>
        </fileDesc>
    </teiHeader>
    <text>
        <body>
            <div>
                <head type="main" rend="bold">Reglugerð um stuðul til flokkarnar á tingi og um løn til floksskrivarar</head>
                <p>
                    <hi rend="italic"><s>Samtykt á formansskapsfundi 25. januar 2000 og broytt 1. mars 2000, 13. mars og 19. november 2008, 18. februar 2016, 31. januar 2017, 22. januar 2020 og 8. sept. 2022.</s></hi>
                </p>
                <p>
                    <s>Til tess at betra um møguleikarnar hjá flokkunum á tingi at fremja arbeiði teirra í tinginum, herundir at seta floksskrivarar til tingbólkarnar, hevur formansskapur Løgtingsins við støði í játtan á fíggjarløgtingslógini við gildi frá 1. januar 2000 gjørt av at veita flokkunum stuðul til endamálið eftir hesum reglum:</s>
                </p>
                <div>
                    <p>
                        <label rend="bold">§ 1.</label>
                        <s>Hvør flokkur hevur rætt til árliga grundupphædd, sum er kr. 310.000,-.</s>
                    </p>
                    <p>
                        <label rend="italic">Stk. 2.</label>
                        <s>Harumframt hevur hvør flokkur rætt til kr. 70.000,- árliga fyri hvønn tingmann meira enn ein.</s>
                    </p>                    
                    <p>
                        <label rend="italic">Stk. 3.</label>
                        <s>Í sambandi við umrøðuna av fíggjarætlan Løgtingsins eftir § 84 í tingskipanini mælir formansskapur Løgtingsins til, hvussu stuðulin eftir stk. 1 og 2 verður javnaður.</s>
                        <s>Tilmæli verður gjørt við grundarlagi í lønar- og prísvøkstrinum í undanfarna ári.</s>
                    </p>
                </div>
                <div>
                    <p>
                        <label rend="bold">§ 1a.</label>
                        <s>Hvør einstakur tingmaður hevur harumframt rætt til eina árliga upphædd, sum verður ásett av formansskapinum, at ráða yvir.</s>
                        <s>Tingmaðurin ger sjálvur av, hvørt hann fult ella lutvíst ynskir at nýta hendan stuðul til sín sjálvs, ella letur stuðulin til flokkin at ráða yvir sambært § 1.</s>
                        <s>Fráboðan um møguliga flytan at stuðuli til flokkin skal vera latin umsiting tingsins innan 1. oktober.</s>
                    </p>
                    <p>
                        <label rend="italic">Stk. 2.</label>
                        <s>Upphæddin sambært stk. 1 kann nýtast til keyp av tænastum, fakligari hjálp ella til rindan av ráðstevnum og ferðum hjá tingmanninum sjálvum, ið hava týdning fyri virksemið sum tingmaður.</s>
                    </p>
                    <p>
                        <label rend="italic">Stk. 3.</label>
                        <s>Í einum komandi valári ger løgtingsformaðurin av, hvussu stóran part av upphæddini sbrt. stk. 1 ávikavist verandi og komandi tingmanning kann nýta.</s>
                        <s>Boð um hetta verða send tingmonnum við ársbyrjan, ella tá val er útskrivað.</s>
                    </p>
                    <p>
                        <label rend="italic">Stk. 4.</label>
                        <s>Tá val er útskrivað, ber tingmonnum ikki longur til at nýta pening av persónligu játtanini, sum teir ikki frammanundan hava bundið seg til.</s>
                    </p>
                </div>
                <div>
                    <p>
                        <label rend="bold">§ 2.</label>
                        <s>Við flokk á tingi skilst flokkur, sum eftir § 15 í vallógini fekk umboð á Løgtingi á seinasta løgtingsvali.</s>
                        <s>Við tingmann eftir § 1a er at skilja tingmaður, sum er valdur á ting ella tekur sæti fyri tingmann, sum gerst landsstýrismaður ella leggur tingsessin frá sær av aðrari orsøk.</s>
                    </p>
                    <p>
                        <label rend="italic">Stk. 2.</label>
                        <s>Tingmenn, sum ikki hoyra til flokk, sum lýkur krøvini í stk. 1, fáa bert stuðul eftir § 1, stk. 2 og § 1a.</s>
                    </p>
                    <p>
                        <label rend="italic">Stk. 3.</label>
                        <s>Broytingar í stuðlinum vegna broyting í talinum av tingmonnum í tingbólkinum fáa gildi frá 1. í mánaðinum eftir.</s>
                    </p>
                </div>
                <div>
                    <p>
                        <label rend="bold">§ 3.</label>
                        <s>Stuðulin verður umsitin av skrivstovu Løgtingsins.</s>
                    </p>
                    <p>
                        <label rend="italic">Stk. 2.</label>
                        <s>Stuðul eftir § 1 verður latin eftir, at skrivliga er boðað umsiting Løgtingsins frá, hvør tingmaður í bólkinum hevur ábyrgdina av, at stuðulin verður umsitin sambært reglunum.</s>
                    </p>
                    <p>
                        <label rend="italic">Stk. 3.</label>
                        <s>Hvør einstakur tingmaður hevur ábyrgdina av, at stuðul eftir § 1a verður umsitin sambært reglunum, og váttar einstøku rokningarnar samsvarandi ásetingini í § 5, stk. 2.</s>
                    </p>
                </div>
                <div>
                    <p>
                        <label rend="bold">§ 4.</label>
                        <s>Í minsta lagi helvtin av stuðlinum eftir § 1 skal nýtast til skrivara/r.</s>
                    </p>
                    <p>
                        <label rend="italic">Stk. 2.</label>
                        <s>Upphæddin eftir stk. 1 skal umframt løn eisini fevna um fríðtíðarløn, arbeiðsmarknaðargjøld v.m.</s>
                    </p>
                    <p>
                        <label rend="italic">Stk. 3.</label>
                        <s>Tá flokkurin hevur sett skrivara, boðar tann, sum hevur ábyrgdina eftir § 3, stk. 2, umsitingini frá, hvør settur er, hvat lønin er mánaðarliga, og hvat arbeiðstíðin er sett til.</s>
                        <s>Umsitingin avgreiðir síðan lønarboð til Gjaldstovuna.</s>
                    </p>
                </div>
                <div>
                    <p>
                        <label rend="bold">§ 5.</label>
                        <s>Stuðulin eftir § 1 verður brúktur til raksturin av floksskrivstovuni.</s>
                    </p>
                    <p>
                        <label rend="italic">Stk. 2.</label>
                        <s>Allar rokningar skulu umleið 20. í hvørjum mánaði latast umsiting Løgtingsins, váttaðar av tí, sum hevur ábyrgdina eftir § 3, stk. 2, ella tí, hesin hevur tilnevnt.</s>
                        <s>Skrivstovan avgreiðir síðan rokningarnar.</s>
                        <s>Hvør tingbólkur fær hvønn mánað yvirlit yvir nýtslu av stuðlinum seinasta mánaðin og nýtslu í árinum.</s>
                    </p>
                    <p>
                        <label rend="italic">Stk. 3.</label>
                        <s>Um tingbólkurin í einum fíggjarári hevur brúkt meira enn tillutaða stuðulin, kann flokkurin rinda hendan stuðulin aftur, annars verður meirnýtslan drigin frá í stuðlinum fyri næsta fíggjarár.</s>
                    </p>
                </div>
                <div>
                    <p>
                        <label rend="bold">§ 6.</label>
                        <seg>Stuðulin skal nýtast samsvarandi endamálsgreinini, og verður í hesum sambandi gjørt vart við:</seg>
                        <list>
                            <label>a)</label>
                            <item>
                                <s>Útreiðslur, sum mugu metast at skula gjaldast sambært lóg um politiska upplýsing, ella eru fevndar av lóg um samsýning løgtingsmanna, kunnu ikki gjaldast sambært hesi reglugerð.</s>
                            </item>

                            <label>b)</label>
                            <item>
                                <s>Vanligar umsitingarreglur, sum eru galdandi fyri útgjald úr landskassanum, eru eisini galdandi fyri útgjald sambært hesi reglugerð.</s>
                            </item>


                            <label>c)</label>
                            <item>
                                <s>Reglurnar um tímapening og ferða- og dagpening innan tað almenna eru galdandi í sambandi við ferðir hjá skrivara.</s>
                            </item>

                            <label>d)</label>
                            <item>
                                <s>Í sambandi við keyp av útgerð, skal tað, sum keypt verður, gjaldast og veitast í sama ári, sum tað er keypt.</s>
                                <s>Leiga og leasing av útgerð er ikki loyvd.</s>
                            </item>

                            <label>e)</label>
                            <item>
                                <s>Løgtingsmenn, hjúnafelagar og børn hjá løgtingsmonnum kunnu ikki virka sum skrivarar ella lønt serkøn hjálp</s>
                            </item>

                            <label>f)</label>
                            <item>
                                <s>Yvirlit skal gerast yvir alla útgerð í flokshølunum.</s>
                                <s>Um útgerð verður flutt úr hølum floksins, skal skrásetast, hvør hevur lánt, og hvar hon er.</s>
                            </item>
                        </list>
                    </p>
                </div>
                <div>
                    <p>
                        <label rend="bold">§ 7.</label>
                        <s>Roknskapurin verður grannskoðaður av grannskoðara tingsins.</s>
                    </p>
                </div>
                <div>
                    <p>
                        <label rend="bold">§ 8.</label>
                        <s>Um løgtingsval ella annað førir við sær, at stuðulsmóttakari ikki longur er umboðaður á tingi, verður stuðul til skrivara veittur í eitt tíðarskeið, sum samsvarar við uppsagnarfreistina í starvsmannalógini.</s>
                        <s>Síðan skal ábyrgdarhavarin eftir § 3, stk. 2 gera upp, hvat nýtt er og, innan ein mánaði er farin frá løgtingsvalinum, lata aftur útgerð, sum er lánt.</s>
                    </p>
                </div>
                <div>
                    <head>Vegleiðandi reglur um løn til floksskrivarar</head>
                    <p>
                        <s>Lønin til skrivarar verður ásett við grundarlagi í útbúgving, royndum og arbeiðstíð hjá skrivaranum.</s>
                    </p>
                    <p>
                        <list rend="numbered">
                            <label>1.</label>
                            <item>
                                <s>Hevur skrivarin hægri útbúgving (akademikari), kann viðkomandi verða løntur á hædd við lønina hjá alment settum akademikarum.</s>
                            </item>

                            <label>2.</label>
                            <item>
                                <s>Fólk við millumútbúgvingum, t.d. lærari, merkonomur, verða lønt við eini mánaðarløn, sum liggur millum 25.000 og 35.000 fyri fult starv.</s>
                            </item>

                            <label>3.</label>
                            <item>
                                <s>Fólk við skrivstovuútbúgving ella samsvarandi verða lønt við millum kr. 20.000 og 30.000 um mánaðin fyri fult starv.</s>
                            </item>

                            <label>4.</label>
                            <item>
                                <s>Fólk uttan formliga útbúgving verða lønt í mun til starvsroyndir, tó í mesta lagi við kr. 25.000 um mánaðin</s>
                            </item>
                        </list>
                    </p>
                    <p>
                        <s>Lønin verður í hvørjum einstøkum bólki ásett í mun til útbúgving og starvsroyndir.</s>
                        <s>Treyt fyri at fáa løn í bólki 1 ella 2 er, at arbeiðsuppgávurnar eru soleiðis háttaðar, at viðkomandi útbúgving krevst fyri at kunna røkja starvið.</s>
                        <s>Tá lønin verður ásett, eigur somuleiðis at verða tikin hædd fyri møguligari meirarbeiðsskyldu og arbeiði ólagaligar arbeiðstíðir.</s>
                    </p>
                    <p>
                        <s>Flokkarnir eru setanarmyndugleiki og avgera sjálvir lønirnar innan fyri omanfyrinevndu karmar, tó verður heitt á flokkarnar at ráðføra seg við umsitingina, soleiðis at lønin av umsitingarligum orsøkum um gjørligt kann fáast at samsvara við lønarflokk, sum er skrásettur á Gjaldstovuni.</s>
                    </p>
                </div>
            </div>
            <space type="vertical"/>
            <div type="signature">
                <dateline>Á <placeName>Løgtingi</placeName> <date when="2022-09-08">8. septembur 2022</date></dateline>
                <space type="vertical"/>
                <signed>
                    <persName>Jógvan á Lakjuni<lb/><roleName>formaður</roleName></persName>
                </signed>
                <signed style="text-align: right;">
                    / <persName>Johnhard Klettheyggj<lb/><roleName>stjóri</roleName></persName>
                </signed>
            </div>
        </body>
    </text>
</TEI>