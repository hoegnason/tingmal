<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
    <teiHeader>
        <fileDesc>
            <titleStmt>
                <title type="main">Leiðreglur um skrivligar fyrispurningar eftir § 52 a í Tingskipanini</title>
            </titleStmt>
            <publicationStmt>
                <publisher>Rani Høgnason Hansen</publisher>
                <idno type="url">https://github.com/hoegnason/tingmal</idno>
                <availability status="free">
                    <licence target="http://creativecommons.org/licenses/by/4.0/">
                        Creative Commons Attribution 4.0 International (CC BY 4.0)
                    </licence>
                    <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
                    <p>Original content is used here under §9 (public documents).</p>
                </availability>
            </publicationStmt>
            <sourceDesc>
                <bibl>
                    <title level="a" type="main">Leiðreglur um skrivligar fyrispurningar eftir § 52 a í Tingskipanini</title>
                    <publisher>Føroya Løgting</publisher>
                    <date when="2023-10-05">5. oktober 2023</date>
                    <idno type="url">https://www.logting.fo/um-logtingid/hvussu-arbeidir-tingid/leidreglur/lei%C3%B0reglur-um-skrivligar-fyrispurningar-eftir-52a-%C3%AD-tingskipanini/</idno>
                    <ref type="source" target="https://www.logting.fo/um-logtingid/hvussu-arbeidir-tingid/leidreglur/lei%C3%B0reglur-um-skrivligar-fyrispurningar-eftir-52a-%C3%AD-tingskipanini/">Original URL</ref>
                    <date type="accessed" when="2025-09-05"/>
                </bibl>
            </sourceDesc>
        </fileDesc>
    </teiHeader>
    <text>
        <front>
            <div type="title">
                <head type="main" rend="bold center">
                    <s xml:id="xue27mznfh">Leiðreglur um skrivligar fyrispurningar eftir § 52 a í Tingskipanini</s>
                </head>
            </div>
            <space type="vertical"/>
        </front>
        <body>
            <div type="section">
                <p>
                    <seg>
                        <hi rend="bold">52 a.</hi>
                    </seg>
                    <s xml:id="thuawyyqz4">Tingfólk kunnu seta løgmanni og landsstýrisfólkum skrivligar spurningar, sum ikki eru settir á annan hátt, um almenn viðurskifti.</s>
                    <lb/>
                    <seg>Stk. 2.</seg>
                    <s xml:id="nlaetde6jv">Spurningurin skal vera stutt og greitt orðaður, og møguligar viðmerkingar skulu vera stuttar og greiðar.</s>
                    <s xml:id="harum7gucc">Spurningurin verður umvegis umsiting tingsins latin formanninum, sum sendir spurningin til løgmann ella avvarðandi landsstýrisfólk.</s>
                    <lb/>
                    <seg>Stk. 3.</seg>
                    <s xml:id="rj7cijzujt">Spurningar kunnu ikki setast millum jóansøku og ólavsøku, eftir at val er skrivað út, ella eftir at landsstýrið hevur lagt frá sær jvb. § 31 í Stýrisskipanarlógini.</s>
                    <lb/>
                    <seg>Stk. 4.</seg>
                    <s xml:id="jktt3mtcvh">Svarast skal í seinasta lagi 10 yrkadagar eftir, at spurningurin er latin inn.</s>
                    <s xml:id="cxqzwqqjyl">Svarið skal vera stutt og greitt orðað.</s>
                    <s xml:id="jnnmq7ura3">Løgmaður og landsstýrisfólk kunnu við skrivligari grundgeving boða frá, at spurningur ikki verður svaraður.</s>
                </p>
            </div>
            <space type="vertical"/>
            <div type="section">
                <head>Snið</head>
                <p>
                    <s xml:id="aab3zauday">Spurningurin skal vera stutt og greitt orðaður.</s>
                    <lb/>
                    <s xml:id="y3zgmmfpvn">Hetta merkir, at spurningurin og grundgevingin helst ikki fylla meira enn eina A4 síðu við vanligari skrift og uppseting.</s>
                    <lb/>
                    <s xml:id="aqomht7fs4">Verður løgmaður ella eitt landsstýrisfólk biðið um at viðmerkja eina blaðgrein ella annað tilfar, skal innihaldið síggjast aftur í spurninginum, soleiðis at tað ikki er neyðugt at leita eftir tilfarinum fyri at skilja spurningin.</s>
                    <lb/>
                    <s xml:id="urs2n7dwig">Um tingfólk ynskir at grundgeva fyri einum spurningi, skal tað síggjast týðiliga, hvat er spurningur, og hvat er grundgeving.</s>
                    <s xml:id="gvhrzvg22j">Verður grundgivið fyri spurninginum, eiga viðmerkingarnar at vera stuttar og greiðar og nágreina sjálvan spurningin.</s>
                    <s xml:id="wlhz6ecipb">Hetta merkir, at viðmerkingarnar ikki skulu greiða frá støðu spyrjarans til málið.</s>
                    <lb/>
                    <s xml:id="ee3gquowfk">Spurningar skulu ikki setast í viðmerkingunum.</s>
                </p>
            </div>
            <space type="vertical"/>
            <div type="section">
                <head>Innihaldið í spurninginum</head>
                <p>
                    <s xml:id="pb2egr4c56">Spurningur, sum tingfólk setir løgmanni ella landsstýrisfólki, skal snúgva seg um almenn viðurskifti.</s>
                    <lb/>
                    <s xml:id="flkjkprcpe">Spurningur um privat viðurskifti hjá landsstýrisfólki verður avvístur, hevur hann ikki almennan áhuga.</s>
                    <lb/>
                    <s xml:id="sixad7f2jj">Persónligir spurningar annars verða avvístir, um so er, at viðkomandi persónur ikki sjálvur hevur loyvt, at spurningurin verður settur.</s>
                    <lb/>
                    <s xml:id="i5xhjr6c2n">Um umsiting Løgtingsins heldur, at ein spurningur fellur uttanfyri § 52 a í Tingskipanini, verður málið sent løgtingsformanninum/-forkvinnuni til endaliga støðutakan.</s>
                    <lb/>
                    <s xml:id="udsmk66sqo">Um hildið verður, at ein spurningur er háttaður soleiðis, at svarið verður ov umfatandi ella ikki kann svarast innan í mesta lagi 10 yrkadagar, verður mælt til at seta spurningin sum skrivligan fyrispurning eftir § 53 ella at biðja um samráð eftir § 24, stk. 5.</s>
                    <lb/>
                    <s xml:id="s3t5gvxfgm">Spurningur, sum er áminning eftir svari upp á áður settan spurning, verður ikki loyvdur.</s>
                    <lb/>
                    <s xml:id="zmx4lykuc2">Endurtikin spurningur verður heldur ikki loyvdur uttan serliga grundgeving, sum t.d. at upprunaligi spurningurin er vorðin mistulkaður.</s>
                    <lb/>
                    <s xml:id="zpascbitbu">Spurningur eigur ikki at verða settur, um svarið er eyðvitað.</s>
                    <lb/>
                    <s xml:id="hdht3emymb">Um svarið hjá løgmanni ella einum landsstýrisfólki eru trúnaðarupplýsingar, eigur spurningur at setast í nevnd, har svarast kann í trúnaði.</s>
                    </p>
            </div>
            <space type="vertical"/>
            <div type="section">
                <head>Móttakari</head>
                <p>
                    <s xml:id="n5ndzfxgxg">Spurningar til løgmann og landsstýrisfólk eiga bert at snúgva seg um teirra málsøki. Hevur landsstýrisfólk úttalað seg alment um viðurskifti, tað ikki umsitur, ber til at spyrja hann um hetta.</s>
                    <lb/>
                    <s xml:id="s2zs45wime">Sami spurningur kann ikki setast fleiri landsstýrisfólkum.</s>
                </p>
            </div>
            <space type="vertical"/>
            <div type="section">
                <head>Freistir og mannagongdir</head>
                <p>
                    <s xml:id="sxtegew3tl">Spurningar kunnu verða settir frá eftir ólavsøku og til undan jóansøku, (vanliga frá 30. juli til 23. juni).</s>
                    <s xml:id="v7ty2lxivl">Spurningar kunnu ikki setast eftir, at val er skrivað út, ella eftir, at landsstýrið hevur lagt frá sær.</s>
                    <s xml:id="phc2r4ymtf">Spurningar, sum settir eru, áðrenn valið varð útskrivað, men ikki eru svaraðir, verða lagdir á heimasíðuna, og møgulig innkomin svar eru at finna á heimasíðuni.</s>
                    <lb/>
                    <s xml:id="yje7b2hut5">Tað skal greitt tilskilast, at tað er ein § 52a spurningur og ikki munnligur fyrispurningur eftir § 52, stk. 2 ella skrivligur fyrispurningur eftir § 53.</s>
                    <s xml:id="lytxskvy64">Spurningar skulu sendast umsiting Løgtingsins teldutøkir í teimum frymlum, sum eru gjørdir til endamálið.</s>
                    <lb/>
                    <s xml:id="nrnvtfc2lx">Umsitingin skal hava spurningin í seinasta lagi kl. 9.30, um hann skal sendast løgmanni ella landsstýrisfólki sama dag, annars verður hann sendur dagin eftir.</s>
                    <s xml:id="giyjx5hej3">Spurningurin verður síðan lagdur á heimasíðu tingsins.</s>
                    <lb/>
                    <s xml:id="v7ev2gezpt">Svarast skal í seinasta lagi 10 yrkadagar eftir, at spurningurin er latin inn.</s>
                    <s xml:id="u3aods4x72">Freistin gongur frá tí degi, spurningurin er sendur løgmanni ella landsstýrisfólki.</s>
                    <s xml:id="fw6bjagzgm">Umsitingin sendir áminning í telduposti 8. yrkadagin.</s>
                    <lb/>
                    <s xml:id="mx4vgk572z">Svarið verður sent umsitingini teldutøkt, sum síðan sendir tað til spyrjaran og leggur svarið á heimasíðuna.</s>
                    <lb/>
                    <s xml:id="r75vb3xlzb">Svarið skal vera stutt og greitt orðað.</s>
                    <s xml:id="otbw5ek3au">Løgmaður og landsstýrisfólk kunnu við haldgóðari skrivligari grundgeving boða frá, at spurningur verður ikki svaraður.</s>
                </p>
            </div>
            <space type="vertical"/>
            <div type="signature">
                <dateline>Samtykt á fundi í formansskapinum <date when="2023-10-05">5. oktober 2023</date>
                </dateline>
                <space type="vertical"/>
                <signed>
                    <persName>Bjørt Samuelsen<lb/><roleName>forkvinna</roleName></persName>
                </signed>
                <signed style="text-align: right;"> / <persName>Johnhard Klettheyggj<lb/><roleName>stjóri</roleName></persName>
                </signed>
            </div>
        </body>
    </text>
</TEI>