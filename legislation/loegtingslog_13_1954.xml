<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt>
        <title type="main">Løgtingslóg nr. 13 frá 21. mai 1954 um býarskipanir og byggisamtyktir</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="http://creativecommons.org/licenses/by/4.0/">
            Creative Commons Attribution 4.0 International (CC BY 4.0)
          </licence>
          <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents).</p>
        </availability>
      </publicationStmt>
      <sourceDesc>
        <bibl>
          <title level="a" type="main">Løgtingslóg nr. 13 frá 21. mai 1954 um býarskipanir og byggisamtyktir</title>
          <publisher>Føroya Landsstýri</publisher>
          <publisher>Føroya Landsstýri</publisher>
          <date when="1954-05-21">21. mai 1954</date>
          <date type="accessed" when="2025-11-17"/>
        </bibl>
      </sourceDesc>
    </fileDesc>
  </teiHeader>
  <text>
    <body>
      <div>
        <head>Løgtingslóg <lb/> um <lb/> býarskipanir og byggisamtyktir.</head>
        <space type="vertical"/>
        <ab>Samsvarandi samtykt Løgtingsins staðfestir og kunnger løgmaður hesa løgtingslóg:</ab>
        <space type="vertical"/>
        <div>
          <div>
            <head rend="bold center">§ 1.</head>
            <p>
              <label rend="italic">1. partur.</label>
              <s xml:id="ywhavptjo2">Landsstýrið kann, tá ið eitt kommunustýri (býráð ella sóknarstýri) mælir til tess, góðkenna býarskipan fyri hesa kommunu ella ein part av henni.</s>
            </p>
            <p>
              <label rend="italic">2. partur.</label>
              <s xml:id="ijrmhrnbd5">Tórshavnar kommuna skal, áðrenn 3 ár eru liðin, aftaná at henda lóg er komin í gildi, hava fingið í lag eina býarskipan fyri Tórshavnar kommunu.</s>
              <s xml:id="e3w4yh7og3">Landsstýrið kann tó eftir áheitan frá Tórshavnar býráði, og um býarskipanarnevndin smb. 2. gr. játtar tí, leingja hesa tíðarfreist.</s>
            </p>
            <p>
              <label rend="italic">3. partur.</label>
              <s xml:id="untdqgodga">Tá ið annars hildið verður neyðugt at fáa gjørdan býarskipan fyri eitt víst øki, kann landsstýrið, um býarskipanarnevndin tekur undir, fyriskipa tí ella teimum kommunustýrum at útvega eina býarskipan.</s>
              <s xml:id="xp5vfbzfr6">Kortini kann ikki verða kravt, at kommunustýrið skal hava fingið býarskipan í lag við styttri enn 2 ára ávaring.</s>
              <s xml:id="dshkbnryl4">Somu treytir galda, tá ið hildið verður neyðugt at broyta eina áður góðkenda býarskipan.</s>
            </p>
            <p>
              <label rend="italic">4. partur.</label>
              <s xml:id="u443ejv3lh">Til at ráðgeðra um býarskipanir fyri eitt øki, ið umfatar fleiri kommunur, kunnu verða samskipaðar, kann lands- stýrið seta nevnd, ið skal vera kommunustýrinum til hjálpar í arbeiðinum við at fáa býarskipan í lag fyri økið alt.</s>
              <s xml:id="eleh673ytc">Koma hesar kommunur ikki ásamt um vidd ella innihald býarskipanar, avger býarskipanarnevndin træturna og ásetur á hvønn hátt, útreiðslurnar við samskipanini skulu verða býttar millum hesar kommunur.</s>
            </p>

            <p>
              <label rend="italic">5. partur.</label>
              <s xml:id="hiaiyvpf4j">Verður ikki gjørt eftir hesum skyldum og fyriskipanum, kann landsstýrið við undirtøku býarskiparnevndarinnar fáa til vega ella broyta eina býarskipan fyri ummælda øki.</s>
              <s xml:id="q3yhmust47">Kommunan, ella um so er kommunurnar, gjalda útreiðslurnar.</s>
            </p>
            <p>
              <label rend="italic">6. partur.</label>
              <s xml:id="bsxxufuumv">Til at útvega ella broyta eina býarskipan samsvarandi 5. parti, hevur landsstýrið vald til at fremja øll mál, sum annars eftir hesi lóg og løggávuni yvirhøvur liggja undir kommunustýrinum.</s>
            </p>
          </div>
        </div>
        <div>
          <head rend="italic center">Býarskipanarnevndin.</head>
          <div>
            <head rend="center">§ 2.</head>
            <p>
              <label rend="italic">1. partur.</label>
              <s xml:id="maanqad7ok">Í býarskipanarnevndini sita 3 manns: ein formaður, sum Føroya løgting velur, og 2 limir, annar valdur av Føroya landsstýri, annar av Tórshavnar býráði.</s>
            </p>
            <p>
              <label rend="italic">2. partur.</label>
              <s xml:id="r7zufo7u5p">Landsstýrið kann umframt seta 2 í býarskipanarmálum serkønar menn í nevndina, men hesir hava ongan atkvøðurætt.</s>
            </p>
            <p>
              <label rend="italic">3. partur.</label>
              <s xml:id="wzlya4ra3f">Tiltaksmenn skulu verða valdir fyri formannin og hinar nevndarlimirnar.</s>
            </p>
            <p>
              <label rend="italic">4. partur.</label>
              <s xml:id="ds5eq4ysvw">Allar avgerðir nevndarinnar verða tiknar við vanligum atkvøðumeiriluta.</s>
              <s xml:id="osel32gt4l">Tann kommuna, sum serligan áhuga hevur fyri tí máli, ið nevndin hevur til viðgerðar, hevur rætt til at senda umboðsmann, ið persónliga kann greiða nevndini frá sjónarmiðum kommununnar.</s>
            </p>
            <p>
              <label rend="italic">5. partur.</label>
              <s xml:id="b3ofzucze2">Nevndin situr í 6 ár.</s>
              <s xml:id="b4dj4i6mqu">Nevndin skal verða sett so skjótt sum tilber, aftaná at henda lóg er komin í gildi.</s>
            </p>
            <p>
              <label rend="italic">6. partur.</label>
              <s xml:id="mx3vnomje2">Landskassin ber allar útreiðslur nevndarinnar, haruppí roknað samsýning til serfrøðingarnar og skrivara nevndarinnar.</s>
            </p>
          </div>
          <div>
            <head rend="center">§ 3.</head>
            <p>
              <label rend="italic">1. partur.</label>
              <s xml:id="iydyri62sw">Í eini býarskipan skal verða greitt frá, hvussu økið, ið skipanin umfatar, er vorðið í løtuni, og hvussu tað er ætlað skipað og bygt.</s>
            </p>
            <p>
              <label rend="italic">2. partur.</label>
              <seg>Í býarskipan skal í minsta lagi verða greitt frá hesum her aftaru nevndu umstøðum so gjølla, sum neyðugt er til at vissa hóskandi og haldgóða skipan fyri byggi-, vega-, og havnaviðurskiftum nú og í framtíðini:</seg>
              <list rend="ordered">
                <item n="1">
                  <p>
                    <s xml:id="jpnm3i3som">Hvar ið vegir eru, leið og breidd teirra, byggilinjur, hvussu hornini eru sneidd, og hvussu og hvar vegir koma saman.</s>
                  </p>
                </item>
                <item n="2">
                  <p>
                    <s xml:id="hsyuwxklqp">Hvar ið opin økir og annað tílít, ætlað almennari ferðslu, eru.</s>
                  </p>
                </item>
                <item n="3">
                  <p>
                    <s xml:id="wsvv6jmfxr">Hvar ið vatnveitingar, frárennsl, ravmagns- og telefonveitingar og tílíkt liggja.</s>
                  </p>
                </item>
                <item n="4">
                  <p>
                    <s xml:id="oap5jdvew2">Hvar ið almenn hús, torg, leikvøllir, spælipláss og annað havnaøki, viðalundir, kirkjugarðar eru.</s>
                  </p>
                </item>
                <item n="5">
                  <p>
                    <s xml:id="ea4oqxehl2">Hvussu økið er bygt, hvørji húsasløgini eru, og hvussu økið er býtt teirra millum viðvíkjandi hædd og stødd, og um bygt er lágt ella høgt og trunkað og viðvíkjandi nýtslu, um húsini eru sethús, krambúðir, virkishús (neyst og fiskapláss uppitald) ella økið er dýrkilendi (træðir uppítaldar).</s>
                  </p>
                </item>
              </list>
            </p>
            <p>
              <label rend="italic">3. partur.</label>
              <s xml:id="tozkkff74i">Býarskipanir skulu fylgja øll neyðug kort og flattekningar, sum, har tað tørvar, skulu merktar verða við hæddarmátum.</s>
            </p>
            <p>
              <label rend="italic">4. partur.</label>
              <s xml:id="tay6b6at24">Góðkend býarskipan kann verða broytt ella víðkað eftir teim í 1. gr. ásettu reglum.</s>
              <s xml:id="rhwgpckzue">Eitthvørt kommunustýri hevur í umsiting síni yvirhøvur skyldu at ganga fram eftir góðkendari býarskipan.</s>
            </p>
          </div>
        </div>
      </div>
    </body>
  </text>
</TEI>