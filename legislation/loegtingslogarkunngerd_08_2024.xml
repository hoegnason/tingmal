<TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude">
  <teiHeader>
    <fileDesc>
      <titleStmt>
        <title type="main">Løgtingslógarkunngerð um revsing (Revsilógin)</title>
      </titleStmt>
      <publicationStmt>
        <publisher>Rani Høgnason Hansen</publisher>
        <idno type="url">https://github.com/hoegnason/tingmal</idno>
        <availability status="free">
          <licence target="http://creativecommons.org/licenses/by/4.0/">
            Creative Commons Attribution 4.0 International (CC BY 4.0)
          </licence>
          <p>This TEI file is part of the "Tingmál" dataset and is an <hi rend="bold">unofficial</hi> publication; it is not affiliated with or endorsed by Løgtingið. You may share and adapt with attribution. Provided "as is," without warranties.</p>
          <p>Original content is used here under §9 (public documents).</p>
        </availability>
      </publicationStmt>
      <sourceDesc>
        <bibl>
          <title level="a" type="main">Løgtingslógarkunngerð um revsing (Revsilógin)</title>
          <publisher>Føroya Landsstýri</publisher>
          <publisher>Føroya Landsstýri</publisher>
          <date when="2024-02-20">20. februar 2024</date>
          <date type="accessed" when="2025-11-15" />
        </bibl>
      </sourceDesc>
    </fileDesc>
  </teiHeader>
  <text>
    <body>
      <div>
        <head>Løgtingslógarkunngerð <lb /> um <lb /> revsing <lb /> (Revsilógin)</head>
        <div>
          <head rend="bold center"><label>Partur I</label> <lb /> Almennur partur</head>
          <div>
            <head rend="bold center"><label>Kapittul 1</label> <lb /> Innleiðandi ásetingar</head>
            <div n="§ 1">
              <p>
                <label rend="bold">§ 1.</label>
                <s xml:id="dr3xovyekg">Revsing kann bert verða áløgd fyri eina gerð, hvørs revsingarbæri er heimilað við lóg, ella sum fult og heilt kann javnsetast við eina slíka.</s>
                <s xml:id="ityrtsg54y">Samsvarandi regla er galdandi fyri tær rættarfylgjur, sum nevndar eru í kapitli 9.</s>
              </p>
              <p>
                <label rend="italic">Stk. 2.</label>
                <s xml:id="p6jsozevab">Gerð sambært stk. 1 fevnir eisini um undanlát, uttan so at tað øvuta greidliga verður sagt ella skilst av samanhanginum.</s>
              </p>
            </div>
            <div n="§ 2">
              <p>
                <label rend="bold">§ 2.</label>
                <s xml:id="p4uvo57zi7">Kapitlarnir 1-11 í hesi løgtingslóg eru galdandi fyri øll revsiverd viðurskifti, um ikki annað er ásett.</s>
              </p>
            </div>
          </div>
          <div>
            <head rend="bold center"><label>Kapittul 2</label> <lb /> Vanligar treytir fyri at nýta revsirættarligar <lb /> ásetingar</head>
            <div n="§ 3">
              <p>
                <label rend="bold">§ 3.</label>
                <s xml:id="rerthjybwn">Verður revsilóggáva broytt, eftir at gerðin er framd, men áðrenn avgerðin fyri hana fellur, verður spurningurin um revsing og revsingarbæri avgjørdur eftir teirri nýggju lógini, tó at avgerðin harvið ikki má vera harðari enn eftir teirri gomlu.</s>
                <s xml:id="ehppklhaj6">Er lógin sett úr gildi av uttanífrá komandi orsøkum, sum eru óviðkomandi fyri revsiábyrgdina, skal gerðin metast eftir gomlu lógini.</s>
              </p>
              <p>
                <label rend="italic">Stk. 2.</label>
                <s xml:id="y66jhxs3cp">Um revsingarbærið fyri eina gerð dettur burtur við lóg á annan hátt enn soleiðis, sum nevnt er í stk. 1, 2. pkt., dettur eisini burtur tann fyri gerðina ídømda, men ikki fullgjørda revsingin.</s>
                <s xml:id="z2memo4gdj">Tann dømdi kann krevja, at átaluvaldið leggur spurningin um, hvørt revsingin skal fella burtur, fyri tann rættin, sum dømdi í málinum fyrstu ferð.</s>
                <s xml:id="uulhdgxqm6">Avgerðin verður tikin við úrskurði.</s>
              </p>
            </div>
            <div n="§ 4">
              <p>
                <label rend="bold">§ 4.</label>
                <s xml:id="bzjxmn77e6">Hvørt tann revsiverda gerðin skal hava við sær tær rættarfylgjur, sum eru nevndar í §§ 56-61, 62-70, 73 og 79, verður avgjørt eftir teirri lóg, sum er galdandi, tá ið avgerðin fellur.</s>
              </p>
              <p>
                <label rend="italic">Stk. 2.</label>
                <s xml:id="b6brgeh2a6">Um ikki annað er ásett, kunnu aðrar rættarfylgjur av gerðini bert koma upp á tal, um heimild eisini var fyri tí í teirri lóggávu, sum var galdandi, tá ið gerðin varð framd.</s>
              </p>
              <p>
                <label rend="italic">Stk. 4.</label>
                <s xml:id="s6o6dvgwnu">Ásetingin í § 3, stk. 2, er somuleiðis galdandi fyri aðrar rættarfylgjur av gerðini enn revsing, um tær vóru treytaðar av, at gerðin var revsingarbær.</s>
              </p>
            </div>
            <div n="§ 5">
              <p>
                <label rend="bold">§ 5.</label>
                <s xml:id="gobcuopcfy">Tá ið herd revsing ella aðrar rættarfylgjur eru fyriskrivaðar í endurtøkuførum, verða avgerðir, sum eru tiknar eftir áður galdandi rætti, eftir sínum innihaldi tiknar við eins og avgerðir eftir teirri lóg, sum tann aktuella gerðin verður dømd eftir.</s>
              </p>
            </div>
            <div n="§ 6">
              <p>
                <label rend="bold">§ 6.</label>
                <seg>Revsimyndugleikin fevnir um gerðir, ið verða framdar:</seg>
                <list rend="numbered">
                  <label>1)</label>
                  <item>
                    <seg>í tí øki, sum tann til eina og hvørja tíð galdandi heimarættur í Føroyum fevnir um,</seg>
                  </item>
                  <label>2)</label>
                  <item>
                    <seg>á fari, sum er skrásett í hesum øki, og sum er á øki hjá fremmandum myndugleika, av persóni, sum er knýttur at ella sum er ferðandi við farinum, ella</seg>
                  </item>
                  <label>3)</label>
                  <item>
                    <seg>á fari skrásett í hesum øki, sum er uttan fyri eitt myndugleikaøki.</seg>
                  </item>
                </list>
              </p>
            </div>
            <div n="§ 7">
              <p>
                <label rend="bold">§ 7.</label>
                <seg>Revsimyndugleikin fevnir um gerðir, ið verða framdar á øki hjá fremmandum myndugleika, av einum persóni, sum í skuldsetingarløtuni hevur tann í § 6 nevnda heimarætt, hevur bústað í tí í § 6 nevnda øki ella hevur líknandi fast uppihald í hesum øki, um:</seg>
                <list rend="numbered">
                  <label>1)</label>
                  <item>
                    <seg>gerðin eisini er revsiverd sambært lógini á gerningsstaðnum, tað er tvífalt revsingarbæri, ella</seg>
                  </item>
                  <label>2)</label>
                  <item>
                    <seg>gerningsmaðurin eisini í gerningsløtuni hevur nevnda tilknýtið til økið, og gerðin:</seg>
                    <list rend="numbered">
                      <label>a)</label>
                      <item>
                        <seg>fevnir um kynsliga misnýtslu av børnum, menniskjahandil ella kvinnuliga umskering, ella</seg>
                      </item>
                      <label>b)</label>
                      <item>
                        <seg>verður gjørd ímóti onkrum, sum í gerningsløtuni hevur nevnda tilknýtið til økið.</seg>
                      </item>
                    </list>
                  </item>
                </list>
              </p>
              <p>
                <label rend="italic">Stk. 2.</label>
                <s xml:id="l3zflxawq7">Revsimyndugleikin fevnir eisini um gerðir, ið verða framdar uttan fyri eitt myndugleikaøki av einum persóni, sum í skuldsetingarløtuni hevur eitt tílíkt tilknýti til øki, sum lýst í stk. 1, um slíkar gerðir kunnu hava við sær harðari revsing enn 4 mánaða fongsul.</s>
              </p>
              <p>
                <label rend="italic">Stk. 3.</label>
                <s xml:id="hlg3ytziof">Stk. 1, nr. 1, og stk. 2 eru eisini galdandi fyri gerðir, ið verða framdar av einum persóni, sum í skuldsetingarløtuni hevur heimarætt ella er búsitandi í Finnlandi, Íslandi, Noregi ella Svøríki, og sum er staddur í tí í stk. 1 nevnda øki.</s>
              </p>
            </div>
            <div n="§ 7a">
              <p>
                <label rend="bold">§ 7 a.</label>
                <s xml:id="izzilcynlh">Revsimyndugleikin fevnir um gerðir, ið verða framdar á øki hjá fremmandum myndugleika, og sum eru vendar ímóti persóni, sum í gernings- løtuni hevur tann í § 6 nevnda heimarætt og hevur bústað í tí øki, sum nevnt í § 6, ella hevur líknandi fast uppihald í hesum øki, um so er, at gerðin eisini er revsiverd sambært lóggávuni á gerningsstaðnum, tað er tvífalt revsingarbæri, og sambært føroyskari lóggávu kann geva revsing við fongsli í minst 6 ár.</s>
              </p>
              <p>
                <label rend="italic">Stk. 2.</label>
                <seg>Revsing sambært stk. 1 er treytað av, at gerðin fevnir um:</seg>
                <list rend="numbered">
                  <label>1)</label>
                  <item>
                    <seg>tilætlað dráp,</seg>
                  </item>
                  <label>2)</label>
                  <item>
                    <seg>grovan harðskap, frælsistøku ella rán,</seg>
                  </item>
                  <label>3)</label>
                  <item>
                    <seg>alvandasom brotsverk,</seg>
                  </item>
                  <label>4)</label>
                  <item>
                    <seg>kynsligt brotsverk ella blóðskemd, ella</seg>
                  </item>
                  <label>5)</label>
                  <item>
                    <seg>kvinnuliga umskering.</seg>
                  </item>
                </list>
              </p>
              <p>
                <label rend="italic">Stk. 3.</label>
                <s xml:id="aarktbzfze">Føroyskur revsimyndugleiki fevnir eisini um gerðir, ið verða framdar uttan fyri eitt myndugleikaøki, og sum eru vendar ímóti persóni, sum í gerningsløtuni hevur eitt tílíkt tilknýti til økið, sum lýst er í stk. 1, um slíkar gerðir kunnu geva harðari revsing enn 4 mánaða fongsul.</s>
              </p>
            </div>
            <div n="§ 7b">
              <p>
                <label rend="bold">§ 7 b.</label>
                <s xml:id="uraaxw4tsv">Tá ið revsimyndugleikin mótvegis einum løgfrøðiligum persóni er treytaður av tvífaldum revsingarbæri, er tað ikki neyðugt, at lóggávan á gerningsstaðnum heimilar revsiábyrgd fyri ein løgfrøðiligan persón.</s>
              </p>
            </div>
            <div n="§ 8">
              <p>
                <label rend="bold">§ 8.</label>
                <seg>Revsimyndugleikin fevnir um gerðir, ið verða framdar uttan fyri tað í § 6 nevnda øki uttan mun til, hvar gerningsmaðurin eigur heima, tá ið:</seg>
                <list rend="numbered">
                  <label>1)</label>
                  <item>
                    <seg>gerðin skerjir sjálvræði, trygd, stýrisskipan ella almennar myndugleikar í tí í § 6 nevnda øki, herundir sjálvsavgerðarrætt og stýrisskipan Føroya, ella eina embætisskyldu móti tí lóggevandi, útinnandi ella dømandi valdi í tí í § 6 nevnda øki,</seg>
                  </item>
                  <label>2)</label>
                  <item>
                    <seg>gerðin skerjir áhugamál, hvørs rættarvernd í tí í § 6 nevnda øki treytar eitt serligt tilknýti til hetta,</seg>
                  </item>
                  <label>3)</label>
                  <item>
                    <seg>gerðin skerjir eina skyldu, sum tað sambært lóg er álagt gerningsmanninum at halda í útlondum,</seg>
                  </item>
                  <label>4)</label>
                  <item>
                    <seg>gerðin skerjir eina tænastuskyldu, sum áliggur gerningsmanninum mótvegis fari, sum er skrásett í tí í § 6 nevnda øki,</seg>
                  </item>
                  <label>5)</label>
                  <item>
                    <seg>gerðin er fevnd av millumtjóða áseting, sum áleggur tað í § 6 nevnda økið at kunna revsa, ella</seg>
                  </item>
                  <label>6)</label>
                  <item>
                    <seg>sýtt verður fyri at útflýggja skuldsettan til rættarsókn í øðrum landi, og gerðin, um hon er framd á fremmandum myndugleikaøki, er revsiverd sambært lóggávuni á gerningsstaðnum, tað er tvífalt revsingarbæri, og gerðin sambært føroyskari lóggávu kann geva fongsul í minst 1 ár.</seg>
                  </item>
                </list>
              </p>
            </div>
            <div n="§ 8a">
              <p>
                <label rend="bold">§ 8 a.</label>
                <seg>Revsimyndugleikin fevnir um gerðir, ið verða framdar uttan fyri tað í § 6 nevnda økið, tá ið tær eru av slíkum slag, at tær koma undir reglugerðina hjá Millumtjóða revsidómstólinum, og tær verða framdar av einum persóni, sum í skuldsetingarløtuni:</seg>
                <list rend="numbered">
                  <label>1)</label>
                  <item>
                    <seg>hevur tann í § 6 nevnda heimarætt, hevur bústað í tí í § 6 nevnda øki ella líknandi fast uppihald í økinum, ella</seg>
                  </item>
                  <label>1)</label>
                  <item>
                    <seg>er staddur í økinum.</seg>
                  </item>
                </list>
              </p>
            </div>
            <div n="§ 8b">
              <p>
                <label rend="bold">§ 8 b.</label>
                <seg>Revsimyndugleikin fevnir um gerðir, ið verða framdar uttan fyri tað í § 6 nevnda øki, tá ið tær koma undir § 183 a og verða framdar av einum persóni, sum í skuldsetingarløtuni:</seg>
              </p>
              <label>1)</label>
              <item>
                <seg>hevur tann í § 6 nevnda heimarætt, hevur bústað í tí í § 6 nevnda øki ella líknandi fast uppihald í økinum, ella</seg>
              </item>
              <label>2)</label>
              <item>
                <seg>er staddur í økinum.</seg>
              </item>
            </div>
            <div n="§ 9">
              <p>
                <label rend="bold">§ 9.</label>
                <s>Gerðir verða roknaðar sum framdar, har sum gerningsmaðurin var, tá ið gerðin varð framd.</s>
                <s>Fyri løgfrøðiligar persónar verða gerðir roknaðar sum framdar, har sum tann ella tær gerðir, sum hava við sær ábyrgd hjá tí løgfrøðiliga persóninum, eru framdar.</s>
              </p>
              <p>
                <label rend="italic">Stk. 2.</label>
                <s>Um revsingarbærið fyri eina gerð er treytað av ella verður ávirkað av eini fylgju, sum er hend ella ætlað, verður gerðin eisini at rokna sum framd, har sum virknaðurin er, ella har gerningsmaðurin hevði tilætlan um, at virknaðurin skuldi verða.</s>
              </p>
              <p>
                <label rend="italic">Stk. 3.</label>
                <s>Brotsroyndir og viðvirkan verða roknaðar sum framdar í tí í § 6 nevnda øki, um gerningsmaðurin var í økinum, tá ið gerðin varð framd, sama um lógarbrotið verður fullgjørt ella er ætlað at verða fullgjørt uttan fyri økið.</s>
              </p>
              <p>
                <label rend="italic">Stk. 4.</label>
                <s>Tá ið partur av lógarbroti er framdur í tí í § 6 nevnda øki, er lógarbrotið í síni heild at rokna sum framt í økinum.</s>
              </p>
            </div>
            <div n="§ 9a">
              <p>
                <label rend="bold">§ 9 a.</label>
                <s>Eitt lógarbrot, sum viðvíkur teksttilfari, ljóðtilfari ella myndatilfari o.ø., sum í útlondum er gjørt alment atkomuligt í tí í § 6 nevnda øki ígjøgnum internetið ella tílíka skipan til at breiða út upplýsingar, verður roknað sum framt í økinum, um tilfarið hevur serligt samband við økið.</s>
              </p>
            </div>
            <div n="§ 10">
              <p>
                <label rend="bold">§ 10.</label>
                <s>Við rættarsókn í Føroyum skal avgerðin um bæði revsing og aðrar rættarfylgjur verða tikin eftir føroyskari lóggávu.</s>
              </p>
              <p>
                <label rend="italic">Stk. 2.</label>
                <s>Tá ið revsing er treytað av tvífaldum revsingarbæri, kann ikki verða dømd harðari revsing, enn heimilað í lóggávuni á gerningsstaðnum.</s>
              </p>
            </div>
            <div n="§ 10a">
              <p>
                <label rend="bold">§ 10 a.</label>
                <s>Ein persónur, sum hevur fingið revsidóm uttan fyri tað í § 6 nevnda økið, kann ikki verða rættarsøktur í Føroyum fyri somu gerð, tá ið hetta er útilokað sambært millumtjóða skyldum um at viðurkenna rættargildið av revsidómum.</s>
              </p>
              <p>
                <label rend="italic">Stk. 2.</label>
                <seg>Í øðrum førum kann persónur, sum hevur fingið revsidóm uttan fyri tað í § 6 nevnda økið, ikki verða rættarsøktur í Føroyum fyri somu gerð, um:</seg>
                <list rend="numbered">
                  <label>1)</label>
                  <item>
                    <seg>persónurin er endaliga fríkendur,</seg>
                  </item>
                  <label>2)</label>
                  <item>
                    <seg>revsiatgerðin er fullgjørd, er undir fullgerð ella er burturdottin sambært lóggávuni í dómslandinum, ella</seg>
                  </item>
                  <label>3)</label>
                  <item>
                    <seg>persónurin er funnin sekur, uttan at revsiatgerð er ásett.</seg>
                  </item>
                </list>
              </p>
              <p>
                <label rend="italic">Stk. 3.</label>
                <seg>Stk. 2 er ikki galdandi, tá ið:</seg>
                <list rend="numbered">
                  <label>1)</label>
                  <item>
                    <seg>útlendski revsidómurin viðvíkur gerðum, sum:</seg>
                    <list rend="numbered">
                      <label>a)</label>
                      <item>
                        <seg>a) eru at rokna sum framdar í tí í § 6 nevnda øki sambært § 9 ella § 9 a, ella</seg>
                      </item>
                      <label>b)</label>
                      <item>
                        <seg>b) eru fevndar av § 7, stk. 1, nr. 2, ella § 8, nr. 1 ella 2,</seg>
                      </item>
                    </list>
                  </item>
                  <label>2)</label>
                  <item>
                    <seg>rættarsóknin fer fram í Føroyum sambært § 1010 í rættargangslógini, ella</seg>
                  </item>
                  <label>3)</label>
                  <item>
                    <seg>viðurkenning av útlendska revsidóminum eyðsýniliga ikki er sambærilig við føroyskar rættargrundreglur.</seg>
                  </item>
                </list>
              </p>
            </div>
          </div>
        </div>
      </div>
    </body>
  </text>
</TEI>